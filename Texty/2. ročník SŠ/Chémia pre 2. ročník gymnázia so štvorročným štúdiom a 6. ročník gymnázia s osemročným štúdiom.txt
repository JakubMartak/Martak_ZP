










pre 2. ročník gymnázia so štvorročným štúdiom a 6. ročník gymnázia s osemročným štúdiom

Jarmila Kmeťová Marek Skoršepa Peter Mäčko













































Chémia pre 2. ročník gymnázia so štvorročným štúdiom
 a 6. ročník gymnázia s osemročným štúdiom



Jarmila Kmeťová Marek Skoršepa Peter Mäčko





















EXPOL PEDAGOGIKA, s. r. o.
Heydukova 12 –  14 811 08 Bratislava www.expolpedagogika.sk info@expolpedagogika.sk Telefón 02/32 66 18 62

Konateľka spoločnosti
Mgr. Miroslava Bianchi Schrimpelová

Vydal ©
EXPOL PEDAGOGIKA, s. r. o., 2012

Autori ©
doc. RNDr. Jarmila Kmeťová, PhD., doc. RNDr. Marek Skoršepa, PhD., Ing. Peter Mäčko, 2012

Recenzenti
doc. RNDr. Mária Ganajová, PhD. prof. Ing. Karel Kolář, CSc.
doc. RNDr. Miroslav Medveď, PhD. RNDr. Svetozár Štefeček

Grafická úprava ©
Mgr. Erich Kmeť

Zdroje obrázkov archív autorov Fotolia

Šéfredaktorka
PhDr. Sylvia Radvanská Zodpovedná redaktorka Mgr. Adriana Jankovičová Jazyková redaktorka Mgr. Eleonóra Rakytová

Všetky práva vyhradené. Žiadna časť tohto diela nesmie byť reprodukovaná alebo prenášaná
v akejkoľvek forme alebo akýmkoľvek spôsobom, elektronickým alebo mechanickým, vrátane fotokópií, nahrávaním alebo akýmkoľvek dostupným prenosom informácií bez písomného súhlasu vydavateľstva EXPOL PEDAGOGIKA, s. r. o., okrem recenzií, kde sú citované krátke pasáže na účely zaradenia recenzie.

Schválilo Ministerstvo školstva vedy, výskumu a športu Slovenskej republiky pod č. 2017/2496:81-640A ako učebnicu Chémia pre 2. ročník gymnázia so štvorročným štúdiom a 6. ročník gymnázia s osemročným štúdiom. Schvaľovacia doložka nadobúda účinnosť 15. novembra 2017 a má platnosť 4 roky.

Tretie vydanie, 2019 (tlačená verzia) Prvé vydanie, 2019 (elektronická verzia)

ISBN 978-80-8091-586-5





Obsah
ANORGANICKÁ CHÉMIA	7











Literatúra	178



Úvod

    Stali ste sa žiakmi ďalšieho ročníka gymnázia, školy poskytujúcej všeobecné vzdelanie, ktoré zahŕňa aj poznatky z učebného predmetu chémia.
    Obsahom tejto učebnice sú vedné odbory chémie – anorganická a organická chémia. Každý z nich má svoje zvláštnosti, čo sa prejaví aj v spracovaní učebných textov. Snahou autorov však bolo, aby učebný text v tejto učebnici bol pre vás zrozumiteľný a zaujímavý.
    Výber a spracovanie chemických poznatkov v tejto učebnici zodpovedá obsahu vzdelávania pre štvor- ročné a osemročné gymnáziá. Text učebnice je rozdelený do dvoch základných častí. Prvá časť učebnice je venovaná štruktúre a vlastnostiam anorganických látok, druhá časť učebnice štruktúre a vlastnostiam organických látok. Každá z týchto častí má tri základné podkapitoly. Poznatky uvedené v jednotlivých ka- pitolách vám umožnia chápať vzťahy medzi zložením, štruktúrou, vlastnosťami a použitím anorganických a organických látok, ako aj zákonitosti priebehu chemických reakcií.
    Učebný text je typograficky rozlíšený. Okrem základného textu je v učebnici uvádzaný aj rozširujúci učebný text, ktorý je označený piktogramom a od základného textu sa odlišuje farbou a veľkosťou pís- ma. Učebné texty niektorých kapitol obsahujú časti, ktoré sú svojim obsahom zamerané na problematiku kontaminácie a ochrany životného prostredia. V texte sú podfarbené zelenou plochou. Príklady vzorcov a chemických reakcií vhodne dopĺňajú učebný text s cieľom poukázať na štruktúru a rozmanitosť látok a dejov. Pre lepšiu názornosť a pochopenie štruktúry látok sme zaradili rôzne typy modelov molekúl. V zá- vere každej kapitoly sa nachádza kľúčové učivo, ktoré je zhrnutím najdôležitejších poznatkov z danej témy. Súčasťou kapitol sú tiež otázky a úlohy, ktorých riešenie vám poskytne spätnú väzbu o tom, do akej miery ste učivo obsiahnuté v učebnom texte pochopili a nastolené problémy dokázali riešiť. Správne riešenie všetkých úloh uvádzame na konci učebnice v kapitole 8.
    Keďže chémia patrí medzi experimentálne vedy, neoddeliteľnou súčasťou učebnice sú školské po- kusy. O vhodnosti ich zaradenia do výučby rozhodne váš učiteľ. Mnohé z nich svojím obsahom spĺňajú podmienky na realizáciu ako žiacky pokus, niektoré sú vhodnejšie pre demonštráciu učiteľom. Pokusy v učebnici vhodné pre prácu žiaka môžu byť predmetom hodín základného typu alebo laboratórnych cvi- čení. Učebnica však obsahuje kapitolu, ktorej obsah je venovaný výlučne laboratórnym prácam. Témy laboratórnych prác, ako aj varianty experimentálnych úloh, sú volené v nadväznosti na obsah učebných textov v učebnici, zohľadňujú tiež úroveň zručností, ktoré ste mohli doposiaľ štúdiom učebného pred- metu chémia získať. Tiež sú navrhnuté v súlade s legislatívou týkajúcou sa bezpečnosti pri práci v che- mickom laboratóriu a s chemickými látkami. Ich výber, počet a zaradenie určí učiteľ podľa podmienok školy a ďalších faktorov.
   Milí žiaci, veríme, že s predkladanou učebnicou sa vám bude dobre pracovať, a pomôže vám lepšie pochopiť poznatky z anorganickej a organickej chémie. Taktiež sme presvedčení, že učebnica prispeje ku skvalitneniu a zefektívneniu výučby chémie.


Autori



















Vysvetlivky


definícia


pokus


++	rozširujúce učivo

       kľúčové učivo otázky a úlohy



Farby atómov v modeloch molekúl


 atóm uhlíka  atóm vodíka  atóm kyslíka  atóm dusíka atóm fosforu

 atóm síry  atóm fluóru  atóm chlóru  atóm brómu
atóm jódu





ANORGANICKÁ CHÉMIA
    Rozmanitosť chemických a fyzikálnych vlastností prvkov predurčuje pomerne vysokú variabilitu ich výskytu, možnosti využitia, význam pre organizmy (biogenitu). Viac ako 98 hmotn. % zemskej kôry tvo- ria zlúčeniny ôsmich prvkov, z toho viac ako 57 hmotn. % tvoria zlúčeniny p-prvkov, konkrétne kyslíka, kremíka a hliníka. Zemská kôra je zložená prevažne z alkalických kremičitanov a hlinitokremičitanov (viac kapitola 2.1, 2.2), zemský plášť je zložený z kremičitanov železa a horčíka, zemské jadro je s najväčšou pravdepodobnosťou zložené zo železa a niklu.
    Najrozšírenejšími (podľa počtu atómov) prvkami v oceánoch sú kyslík, vodík, chlór, sodík, horčík. V ľudskom organizme sú to prvky, v poradí od najrozšírenejšieho: vodík, kyslík, uhlík, dusík, sodík, dras- lík, vápnik, horčík, fosfor, síra.

Obr. 1.1 Chemické zloženie zemskej kôry
    Anorganické zlúčeniny sa v zemskej kôre nachádzajú prevažne v dvoch formách, a to ako horniny a minerály. Hornina je rôznorodá anorganická prírodnina zložená z jedného alebo viacerých minerálov. Jej zloženie sa nedá vyjadriť chemickým vzorcom (napríklad žula zložená z kremeňa, živca a sľudy).

Obr. 1.2 Žula
    Minerály (nerasty) sú prevažne prírodné anorganické látky rovnorodého zloženia alebo rýdze prvky, ktoré majú prevažne jednoznačnú vnútornú štruktúru a špecifické chemické zloženie, ktoré je často pre- menlivé, závislé napríklad od miesta nálezu. Zloženie minerálu sa dá vyjadriť chemickou značkou alebo chemickým vzorcom. Okrem anorganických látok sa medzi minerály zaraďujú aj niektoré prírodné orga- nické látky (napríklad jantár). Minerály, ktoré sa využívajú na výrobu kovov, sa nazývajú rudy (napríklad hematit, galenit).





    Minerály majú za normálnych podmienok pravidelnú štruktúru, vyskytujú sa v podobe kryštálov. Po- znanie kryštálovej štruktúry je veľmi dôležité pre poznanie chemických aj fyzikálnych vlastností minerálov. Kryštály minerálov nachádzajú široké uplatnenie predovšetkým v klenotníctve. Sú súčasťou šperkov, kto- rých hodnota je neraz extrémne vysoká. V zemskej kôre sa vyskytuje približne 4 000 minerálov, no iba 200 z nich je horninotvorných tvoriacich hlavný hmotnostný podiel hornín.
Obr. 1.3 Kryštálová štruktúra a kryštál halitu NaCl
    Výskyt prvkov v ľudskom organizme je často spätý s pojmom biogénny prvok, prípadne bioprvok. Biogénne prvky sú tie, ktoré sú nevyhnutne potrebné na stavbu organizmov a zabezpečenie ich životných funkcií. Rozlišujeme dve skupiny biogénnych prvkov uvedených v nasledujúcej schéme. Najdôležitejšie makroprvky, označované aj ako základné biogénne prvky, majú v živých organizmoch podstatnú úlohu. Sú súčasťou prírodných látok: lipidov, sacharidov, bielkovín a nukleových kyselín.



BIOGÉNNE PRVKY
Makroprvky (makroelementy)
každý tvorí viac ako 0,005 % z celkovej hmotnosti organizmu
C, H, O, N, P, S – základné biogénne prvky
(každý tvorí viac ako 0,01 % z celkovej hmotnosti organizmu)
Ca, Mg, Na, Cl, K, Fe
Mikroprvky (mikroelementy)
každý tvorí menej ako 0,005 % z celkovej hmotnosti organizmu, vyskytujú sa v organizme len v stopových množstvách
Cu, Zn, Mn, I, Co, Mo, B, F, Br, Se, As, Si, Li, Al, Ti, VObr. 1.4 Schéma rozdelenia biogénnych prvkov

V ďalších častiach anorganickej chémie sa budeme venovať vybraným prvkom a ich skupinám.





1 s-prvky
    Z chémie pedchádzajúceho ročníka už viete, že prvky v periodickej sústave prvkov môžeme roztriediť podľa viacerých kritérií. Podľa toho, aký typ orbitálov obsadzujú v atómoch valenčné elektróny, rozlišujeme s, p, d a f prvky.

Medzi s-prvky patria tie, v atómoch ktorých sa valenčné elektróny nachádzajú len v orbitáloch s. Sú to prvky 1. skupiny (s1-prvky), 2. skupiny (s2-prvky) periodickej sústavy prvkov a hélium (obr. 1.5).



Obr. 1.5 Rozmiestnenie prvkov s v PTP
    Ak porovnáme vlastnosti s-prvkov, zistíme, že vodík a hélium sa od ostatných prvkov svojimi vlast- nosťami výrazne odlišujú. Hélium sa vyznačuje vlastnosťami typickými pre vzácne plyny. Mnohé vlastnosti vodíka ovplyvňujúce spôsob väzby odlišujú vodík aj od alkalických kovov aj od halogénov, preto je logické vnímať jeho postavenie v periodickej sústave prvkov ako výnimočné a venovať mu samostatnú pozornosť.


1.1 Vodík
    Vodík je v základnom stave prvým členom periodickej sústavy prvkov, je najjednoduchším chemic- kým prvkom. Jeho atómy majú v základnom stave elektrónovú konfiguráciu 1s1, najmenšiu hmotnosť a najmenší atómový polomer. Sú známe tri izotopy vodíka, líšiace sa počtom neutrónov v jadre. Prótium (vyslovujeme prócium) 1 H (ľahký vodík), deutérium 2 H (D, ťažký vodík) a trítium (vyslovujeme trícium)
1	1
3 H (T, rádioaktívny).


Tab. 1.1 Základné charakteristiky vodíka

Značka prvkuSlovenský názov
ZElektrónová konfigurácia atómuElektrone- gativita (Pauling)Molárna hmotnosť/ g·mol–1Teplota topenia/°CTeplota varu/°COxidačné čísloHVodík11s12,21,0079– 259,14– 252,87– I, I

Obr. 1.6 Modely molekuly vodíka





Fyzikálne a chemické vlastnosti vodíka
    Vodík H2 je číry bezfarebný plyn bez zápachu, zložený z dvojatómových molekúl s jednoduchou väz- bou medzi atómami vodíka. Je to najľahší plyn. Vo vode je veľmi málo rozpustný. Vodík je však veľmi dobre pohlcovaný niektorými kovmi (Mg, Ni, Pd, Pt) alebo zliatinami, čo sa využíva na účely jeho skladovania alebo v automobiloch s vodíkovým pohonom (obr. 1.7).

Obr. 1.7 Plynný vodík v štruktúre kovu

    Atómy vodíka sú pri bežných podmienkach nestále. Stabilnejšiu elektrónovú konfiguráciu získavajú niektorým z nasledujúcich spôsobov:
• vytvorením polárnej (HCl) alebo nepolárnej (H2) kovalentnej väzby,
• prijatím elektrónu od atómu s malou hodnotou elektronegativity za vzniku aniónu H–,
• odštiepením elektrónu za vzniku katiónu H+, ktorý je nestály a veľmi ochotne sa viaže na molekulu s voľným elektrónovým párom, napríklad:


    Voľný vodík tvorený molekulami H2 je v dôsledku veľkej väzbovej energie medzi atómami vodíka málo reaktívny. Molekulový vodík preto s väčšinou prvkov reaguje až pri vyšších teplotách, po ožiarení alebo za prítomnosti katalyzátora. Pri určitom pomere vytvára vodík s kyslíkom výbušnú zmes. Reakcia horenia vodíka s kyslíkom je veľmi exotermická, vzniká voda a uvoľňuje sa veľké množstvo tepla.
tH < 0
Táto chemická reakcia je využívaná aj vo vodíkovo-kyslíkovom plameni používanom na rezanie kovov.
Z dôvodu vzniku výbušnej zmesi sa vodík využíva ako palivo v raketových motoroch.
Pri vyšších teplotách a za prítomnosti katalyzátorov sa vodík zlučuje s dusíkom, vzniká amoniak.
Z neho sa následne vyrába napríklad kyselina dusičná, dusíkaté hnojivá (kap. 2).
ZH < 0

    Oveľa reaktívnejšie ako molekulový vodík H2 sú atómy vodíka H. Ich vznik počas chemických reakcií vodíka je príčinou jeho redukčných vlastností.







Vyššia reaktivita atómov vodíka a jeho rozpustnosť v niektorých kovoch je aj dôvodom využívania týchto
kovov ako katalyzátorov. Reakcie vodíka za prítomnosti týchto kovov (Pd, Pt atď.) prebiehajú rýchlejšie.

Príprava vodíka
    Vodík sa v laboratóriu pripravuje najčastejšie reakciou neušľachtilých kovov s kyselinami alebo hydroxidmi.


    Na prípravu vodíka takýmto spôsobom môžeme použiť Kippov prístroj (obr. 1.8), ktorého výhodou je plynulá príprava plynu, možnosť prerušenia jeho vývoja a ľahká obsluha.











H2
Zn






Obr. 1.8 Kippov prístroj

    Vodík môžeme v laboratóriu pripraviť aj reakciou alkalického kovu alebo kovu alkalických zemín s vo- dou. Reakcia je exotermická.






Priemyselne sa vodík vyrába viacerými spôsobmi:
• rozkladom nasýtených uhľovodíkov získavaných z ropy a zemného plynu, napríklad termickým rozkla- dom metánu,
• reakciou vodnej pary s rozžeraveným uhlím (koksom), vzniká tzv. vodný plyn (zmes vodíka a oxidu uhoľ- natého),


			
• elektrolýzou vodného roztoku chloridu sodného.

H > 0


Výskyt a význam vodíka
    Vodík je najrozšírenejším prvkom v celom vesmíre (atómy vodíka tvoria takmer 91 % všetkých atómov) a tretím najrozšírenejším prvkom na Zemi (po kyslíku a kremíku podľa počtu atómov). Vyskytuje sa voľný (plynný obal hviezd) aj viazaný v zlúčeninách. Najväčšie množstvo vodíka je viazané vo vode, ktorá pokrýva tri štvrtiny zemského povrchu.
    Vodík patrí medzi makrobiogénne prvky. V živých organizmoch je viazaný v anorganických (H2O, HCl a pod.) a organických (bielkoviny, sacharidy, lipidy a pod.) zlúčeninách. Prenos vodíka z organických zlúčenín na kyslík je významným procesom prebiehajúcich v živých organizmoch pri získavaní energie, o ktorom sa viac dozviete počas štúdia chémie v ďalšom ročníku.
    Vodík patrí medzi dôležité priemyselné suroviny. Až 80 % vyrobeného vodíka sa využíva pri syntéze amoniaku a tiež v organickej syntéze. Je východiskovou surovinou napríklad pri výrobe metanolu z oxidu uhoľnatého a syntetického benzínu. Vodík je významné redukčné činidlo. Proces hydrogenácie je neod- mysliteľnou súčasťou chemického, farmaceutického a potravinárskeho priemyslu.
Vodík sa uchováva a prepravuje v tlakových nádobách označených červeným pruhom.





1.2 Voda
    Najrozšírenejšou a najvýznamnejšou zlúčeninou vodíka a kyslíka je voda. Vyskytuje sa v troch skupenstvách: plynnom (vodná para), kvapalnom (dažďové kvapky) a tuhom (ľad, snehové vločky). Voda je súčasťou atmosféry, pôdy, hornín, minerálov a všetkých živých organizmov. Pre život na Zemi je voda nevyhnutná. Voda plní funkciu biologickú, zdravotnú, kultúrnu a estetickú.


    Ľudský organizmus obsahuje 65 – 85 % vody, ktorá tvorí významnú časť krvi, ale aj vnútrobunkových a mimobunkových tekutín (napríklad lymfa). Z organizmu je neustále vylučovaná dýchaním, potením či mo- čením. Je preto pre organizmus veľmi dôležité zabezpečovať pravidelný príjem vody. Pri nedostatočnom pri- jímaní tekutín môže dôjsť k dehydratácii organizmu, čo môže mať zdravotné následky (chronický nedostatok vody spôsobuje poškodenie obličiek). K dehydratácii organizmu môže dôjsť aj pri pobyte v teplom prostredí, na slnku či počas hnačkových ochorení. V tele človeka vyvolávajú dehydratáciu aj látky, ktoré pôsobia mo- čopudne, napríklad kofeín alebo alkohol. Nedostatok vody v organizme sa u človeka prejavuje smädom a bolesťou hlavy. Nedostatočný príjem vody dlhší čas môže spôsobiť vysúšanie pokožky a predčasnú tvorbu vrások.
    Dostatočný príjem vody pomáha organizmu zbavovať sa škodlivých metabolitov a toxínov (alkohol a pod.) oveľa rýchlejšie. Dospelý človek by mal denne vypiť 2 až 3 litre čistej vody s optimálnou teplotou 12 – 15 °C. Preferovaná by mala byť voda nesýtená.

Obr. 1.10 Hydrosféra Zeme – 99 % moria, oceány a ľadovce, 0,7 % podzemná voda, 0,2 % rieky a jazerá

Fyzikálne a chemické vlastnosti vody
    Voda je pri bežných podmienkach bezfarebná kvapalina bez chuti a zápachu. Jej teploty topenia a varu (0 °C a 100 °C) tvoria základné body Celsiovej teplotnej stupnice. Pri zamŕzaní voda zväčšuje svoj objem (takmer o 10 %). Ľad na vode pláva, pretože má menšiu hustotu ako kvapalná voda. Hustota vody závisí od jej teploty. Najväčšiu hustotu dosahuje voda pri teplote 3,98 °C,   = 1,00 g·cm–3, čo umožňuje prežiť živým organizmom v moriach a oceánoch aj pri extrémne nízkych teplotách vzduchu (anomália vody).
    Výnimočnosť vody je daná vlastnosťami jej molekúl. Molekula vody je v dôsledku veľkého rozdielu hodnôt elektronegativít atómu kyslíka a vodíka silne polárna. Aj preto je voda výborným rozpúšťadlom polárnych látok. Ďalším dôvodom jej výnimočných vlastností je prítomnosť vodíkových väzieb medzi jej molekulami. Vodíkové väzby ovplyvňujú nielen vlastnosti vody ale aj štruktúru dôležitých biologických látok, akými sú bielkoviny alebo nukleové kyseliny.
    S existenciou vodíkových väzieb či s veličinami a konštantami súvisiacimi s vodou ste sa už oboznámili v rámci štúdia chémie v predchádzajúcom ročníku (iónový súčin vody, rozpustnosť látok, súčin rozpust- nosti a pod.)





    Voda ako chemická látka je známa ako reaktant (napríklad reakcie s alkalickými kovmi, kovmi alkalic- kých zemín) alebo ako reakčný produkt (napríklad neutralizácia), ako rozpúšťadlo veľkého množstva látok, reakčné prostredie (roztoky látok) a pod.


Tvrdosť vody

Obr. 1.11 Modely molekuly vody

    Podľa obsahu solí rozpustených vo vode rozlišujeme mäkkú a tvrdú vodu. Tvrdosť vody spôsobujú najviac niektoré soli vápnika a horčíka.
Rozlišujeme tvrdosť:
prechodnú – spôsobuje ju predovšetkým zvýšený obsah hydrogenuhličitanu vápenatého a hydroge- nuhličitanu horečnatého,
trvalú – spôsobuje ju predovšetkým zvýšený obsah síranu vápenatého a síranu horečnatého.
    Obidva druhy tvrdosti tvoria celkovú tvrdosť vody. Tvrdá voda je nevhodná na použitie nielen v domác- nosti ale aj v priemysle. Soli v nej obsiahnuté spôsobujú vznik tzv. vodného kameňa (obr. 1.12), niekedy nazývaného aj kotolný kameň.
    Kým prechodnú tvrdosť vody môžeme odstrániť varom, trvalú nie. Podstatou odstránenia pre- chodnej tvrdosti vody je premena rozpustných hydrogenuhličitanov na nerozpustné uhličitany, ktoré sa vylúčia v podobe vodného kameňa. Tento dej vyjadruje rovnica:



Obr. 1.12 Vodný kameň

   Tvrdosť vody je možné znížiť alebo odstrániť pridaním uhličitanu sodného (sódy), kedy reak- ciou uhličitanových iónov s vápenatými katiónmi spôsobujúcimi tvrdosť vody vzniká nerozpustný uhliči- tan vápenatý.
    Uhličitan vápenatý – vodný kameň, sa dá jednoducho odstrániť pridaním kyseliny citrónovej alebo octovej (ocot), pričom vznikne vo vode rozpustná vápenatá soľ organických kyselín.






    Na zmäkčenie vody alebo až odstránenie jej tvrdosti (prechodnej aj trvalej) sa používajú aj tzv. io- nexy, ktoré vďaka svojim vlastnostiam „vychytávajú“ z vody nežiaduce látky spôsobujúce jej tvrdosť. Na tomto princípe pracujú aj, dnes v domácnostiach veľmi obľúbené, filtračné kanvice (obr. 1.13) alebo filtre napojené tesne pred vyústením vody do vodovodnej batérie. Používané sú aj prídavné zariadenia založené na princípe osmózy, ktoré sa inštalujú priamo na prívody vody do jednotlivých bytov alebo na prívod vody do celého bytového objektu.

Obr. 1.13 Kanvica s filtrom určeným na zmäkčenie vody
Druhy vôd môžeme klasifikovať podľa viacerých kritérií. Napríklad:
• z hľadiska pôvodu rozlišujeme vodu atmosférickú (vodná para a zrážková voda), povrchovú (morská a kontinentálna) a podpovrchovú (obyčajná a minerálna),
• podľa účelu použitia rozlišujeme vodu pitnú, úžitkovú (používa sa napríklad na polievanie kvetov) a pre- vádzkovú (používa sa na špeciálne účely, napríklad destilovaná),
• použitá voda sa nazýva odpadová (splašková, priemyslová, poľnohospodárska).

    Pitná voda je voda určená na konzumáciu, teda na pitie, varenie. Obsahuje rôzne množstvá anorga- nických solí, rozpustených plynov (vzduch, kyslík, oxid uhličitý), humínové látky, ako aj rôzny počet bakté- rií. Pitná voda musí spĺňať normou stanovené limitné hodnoty koncentrácie látok v nej obsiahnutých. Musí byť zdravotne bezchybná, bez zápachu. Bezchybnosť pitnej vody sa testuje chemicky aj bakteriologicky. Získava sa z podzemných a povrchových vôd s následnou úpravou. V prímorských krajinách je získavaná aj úpravou morskej vody.
    Destilovaná voda je voda zbavená takmer všetkých rozpustených látok. Najčastejšie sa pripravuje destiláciou ale tiež použitím špeciálnych filtrov. Používa sa predovšetkým v chemickom priemysle, pri výrobe liečiv a v laboratóriách. V každodennom živote sa používa napríklad do chladičov automobilov či niektorých typov naparovacích žehličiek. Destilovaná voda nie je určená na konzumáciu.
    Minerálna voda obsahuje vyššie koncentrácie anorganických solí oproti pitnej vode. Podľa celkovej mineralizácie rozlišujeme vody od slabo až po veľmi mineralizované. Podľa obsahu rozpustených plynov a solí rozdeľujeme minerálne vody na uhličité, sírne, jódové a ostatné.
    Odpadová voda je znečistená voda, ktorá vzniká v priemysle, v poľnohospodárstve, v domácnos- tiach, nemocniciach, laboratóriách a pod. Odpadové vody sa čistia v čistiarňach odpadových vôd. Veľké závody majú vlastné čistiarne odpadových vôd. Obce odvádzajú odpadovú vodu do najbližších čistiarní odpadových vôd. Podľa súčasného nariadenia Európskej únie musí mať každé mesto nad 10 tisíc oby- vateľov vybudovanú čistiareň odpadových vôd.Dnes sú už čistiarne odpadových vôd aj bežne používané v domácnostiach. Vo vyspelých krajinách sa aj napriek dobrej samočistiacej schopnosti veľkých riek či jazier odpadová voda čistí v čistiarňach odpadových vôd a tak sa vracia do prírody.







Obr. 1.14 Čistiareň odpadových vôd v Košiciach

    Voda vypúšťaná z čistiarne nesmie byť z environmentálneho hľadiska nebezpečná. V čistiarňach od- padových vôd sa voda čistí v troch stupňoch:
• mechanicky (usadzovanie kalu), mechanické odstránenie nečistôt,
• chemicky (zneškodnenie rozpustených nežiaducich látok),
• biologicky (prečistenie mikroorganizmami).

Znečisťovanie vody
    Kvalita vody je determinovaná mnohými faktormi. Na ich vzniku sa podieľa priemysel, poľnohospodárstvo, doprava a ďalšie činnosti človeka. Je znehodnocovaná predovšetkým:
• rôznymi chemickými látkami – dusičnany (nadmerné hnojenie), fosforečnany (čistiace prostriedky),
• ropnými produktami,
• iónmi ťažkých kovov,
• rádioaktívnym odpadom,
• splaškovými vodami,
• imisiami vzniknutými pri výrobe celulózy a papiera a pod.
    Príčinou znečistenia povrchových a spodných vôd sú neraz aj skládky odpadov, ktorých výstavba nebola z technologického hľadiska úplne v poriadku. Nesprávnou izoláciou sa škodlivé látky dostávajú najprv do pôdy a následne do vôd.
Námet tém pre projektovú výučbu:
1. Vypracovanie modelu čistiarne odpadových vôd vo vašom meste, obci.
2. Negatívne dopady kontaminácie vôd konkrétnou látkou.
3. Vyhodnotenie obsahu solí v rôznych druhoch minerálok a ich účinok na ľudský organizmus.


• Vodík je najjednoduchší chemický prvok. Je najrozšírenejším prvkom vo vesmíre a tretím najrozšírenej- ším prvkom na Zemi (podľa počtu atómov).
• Vodík je najľahším plynom. Je bezfarebný a bez zápachu.
• Voľný vodík sa vyskytuje ako dvojatómová molekula H2, ktorá je málo reaktívna. Reaktívnejší je atómový vodík H.
• V laboratóriu sa vodík môže pripraviť napríklad reakciou neušľachtilého kovu s kyselinou alebo reakciou alkalického kovu s vodou.
• Vodík patrí medzi makrobiogénne prvky. Využíva sa ako východisková surovina, predovšetkým na výrobu amoniaku ako raketové palivo či redukčné činidlo.








1. Vyberte správne tvrdenie. Atóm vodíka:
a) odštiepením elektrónu vzniká katión, prijatím elektrónu anión,
b) má zo všetkých atómov prvkov najmenšiu hmotnosť a atómový polomer,
c) má zo všetkých prvkov najmenšiu hodnotu elektronegativity,
d) obsahuje vždy iba jeden protón a jeden neutrón.
2. V prírode sa vodík vyskytuje ako zmes troch izotopov. Uveďte v tabuľke ich triviálny názov a doplňte počet elementárnych častíc.

Triviálny názovp+ne–1 H
12 H
13 H
13. Vyberte správne tvrdenie. Vodík:
a) je najrozšírenejším prvkom v zemskej atmosfére,
b) je plyn s najmenšou hustotou,
c) má zo všetkých plynov najnižšiu teplotu topenia a varu,
d) sa používa na syntézy, hydrogenácie a tiež ako palivo.
4. Vodík je bezfarebný plyn bez chuti a zápachu. Koľkokrát je vodík ľahší ako vzduch, ak stredná relatívna molekulová hmotnosť vzduchu je 29?
5. Čo bolo častou príčinou nešťastí vzducholodnej prepravy (napríklad Zeppelin)?
6. Vodík môžeme zaradiť do 1. aj do 17. skupiny periodickej sústavy prvkov, pretože má vlastnosti nielen alkalických kovov ale aj halogénov. S alkalickými kovmi má rovnaké usporiadanie elektrónov vo valenč- ných orbitáloch. Halogénom sa podobá vzťahom k elektrónovej konfigurácii najbližšieho vzácneho plynu, tvorbou aniónov H–, schopnosťou vytvárať stabilné dvojatómové molekuly.
a) Zapíšte elektrónovú konfiguráciu iónov H+ a H–.
b) Určte počet protónov a elektrónov týchto iónov.
7. Vysvetlite, prečo je vodík vo vode málo rozpustný, kým chlorovodík sa vo vode rozpúšťa veľmi dobre.
8. V informačných zdrojoch vyhľadajte meno chemika, ktorý objavil vodík.
9. Chemickou rovnicou zapíšte podstatu deja pri odstraňovaní trvalej tvrdosti vody, alebo jej zmäkčenie, pridaním uhličitanu sodného.
10. Chemickou rovnicou zapíšte podstatu deja pri odstraňovaní vodného kameňa pridaním octu, vodného roztoku kyseliny octovej (w = 0,08).
11. V informačných zdrojoch vyhľadajte odporúčané hodnoty obsahu vápnika a horčíka v pitnej vode, a tiež v akých jednotkách sa vyjadruje tvrdosť vody.





1.3 s1-prvky
    Prvky 1. skupiny periodickej sústavy prvkov okrem vodíka nazývame alkalické kovy. Patria sem lítium, sodík, draslík, rubídium, cézium a rádioaktívne francium. Vo svojich atómoch majú po jednom valenčnom elektróne v orbitáloch s. Názov skupiny týchto kovov pochádza z toho, že s vodou reagujú za vzniku alkálií – zásad, v minulosti boli ich oxidy a hydroxidy nazývané alkáliami. O vlastnostiach kovov ste sa už učili. Poznáte podstatu kovovej väzby, usporiadanie kovov do elektrochemického radu ale aj vlastnosti sodíka, vápnika a ich zlúčenín.






Značka prvkuSlovenský názov
ZElektrónová kon- figurácia atómuElektro- negativita (Pauling)Molárna hmotnosť/ g·mol–1Teplota topenia/°CHustota/ g·cm–3Oxidačné čísloLiLítium3[He]2s11,06,94180,50,53INaSodík11[Ne]3s10,922,9997,720,97IKDraslík19[Ar]4s10,839,1063,380,86IRbRubídium37[Kr]5s10,885,4739,311,53ICsCézium55[Xe]6s10,8132,9128,441,93IFrFrancium87[Rn]7s10,722326,851,87I
Fyzikálne a chemické vlastnosti alkalických kovov
    Valenčný elektrón je v atómoch alkalických kovov pútaný veľmi slabo (malá hodnota ionizačnej ener- gie), preto ho veľmi ľahko poskytujú a ochotne tak tvoria katióny.
    Alkalické kovy majú vo svojich zlúčeninách oxidačné číslo I. Keďže každý atóm prispieva do kovovej väzby iba jedným elektrónom, sú tieto striebrolesklé kovy mäkké a dajú sa krájať nožom. Z tabuľky 1.2 môžeme jednoducho zistiť, že alkalické kovy majú malé hodnoty hustoty (mnohé sú ľahšie ako voda) a majú nízke teploty topenia. Alkalické kovy sú dobrými vodičmi elektrického prúdu a tepla. Zo všetkých prvkov majú najmenšie hodnoty elektronegativity. S výnimkou niektorých zlúčenín lítia môžeme ich zlúčeniny považovať za iónové. Väčšina solí alkalických kovov je rozpustná vo vode.

Obr. 1.15 Sodík
    Alkalické kovy sú zo všetkých kovov najreaktívnejšie. Ich reaktivita rastie v skupine so zväčšujú- cim sa protónovým číslom. V skupinách zhora nadol rastie atómový polomer. Čím je atóm väčší, tým je valenčný elektrón ďalej od atómového jadra a je k nemu slabšie pútaný. Najreaktívnejšie je cézium a vytvá- ra najsilnejšiu zásadu vôbec – hydroxid cézny CsOH.





    Z dôvodu mimoriadnej reaktívnosti sa alkalické kovy uchovávajú najčastejšie v petroleji, používa sa aj benzín alebo parafínový olej. Podobne ako vodík, vďaka ochote vytvárať katióny, sú alkalické kovy silné redukovadlá.
    S vodou reagujú alkalické kovy s výnimkou lítia búrlivo až explozívne. Sodík sa na vode rýchlo pohybuje, draslík sa zapaľuje, rubídium a cézium reagujú výbušne. Reakciou vzniká hydroxid príslušného alkalického kovu a uniká vodík.

Obr. 1.16 Reakcia sodíka s vodou


    Alkalické kovy reagujú priamo so vzdušným kyslíkom, na vzduchu sa pokrývajú produktami oxidácie (po reakcii okrem kyslíka aj so vzdušnou vlhkosťou a oxidom uhličitým). Pri horení alkalických kovov na vzduchu vznikajú produkty oxid lítny, peroxid sodný, hyperoxid draselný, rubídny prípadne cézny. Tak-tiež reagujú s halogénmi, so sírou a s vodíkom. Analyticky významnou vlastnosťou alkalických kovov je farbenie plameňa ich zlúčeninami. Nesvietivú časť plameňa farbia: zlúčeniny lítia na karmínovočerveno, sodíka na žlto, draslíka na červenofialovo, rubídia na fialovo a zlúčeniny cézia na modrofialovo (obr. 1.17) .







Obr. 1.17 Farbenie nesvietivého plameňa zlúčeninami alkalických kovov

Zlúčeniny alkalických kovov
    Pre svoju neobyčajne veľkú reaktivitu sa alkalické kovy v prírode nevyskytujú voľne ale len v zlúčeni- nách. Alkalické kovy majú vo svojich zlúčeninách oxidačné číslo I. Najrozšírenejšie a najvýznamnejšie sú zlúčeniny sodíka a draslíka, predovšetkým chlorid sodný, hydroxid sodný a hydroxid draselný, uhličitan sodný a hydrogenuhličitan sodný.
    Chlorid sodný NaCl je najdôležitejšou zlúčeninou sodíka. Jej význam poznali ľudia už v starove- ku. Rovnako ako aj dnes používali kuchynskú soľ na prípravu a konzervovanie potravín. Je surovinou na výrobu sodíka (elektrolýza taveniny NaCl), okrem neho sa elektrolýzou získava aj chlór, hydroxid sodný a vodík (elektrolýza roztoku NaCl). Chlorid sodný sa získava ťažbou kamennej soli alebo odparením mor- skej vody. V zdravotníctve sa používa izotonický roztok chloridu sodného, známy pod názvom fyziologický roztok (w% = 0,9 %). Používa sa ako infúzia, na vymývanie rán, očí, tiež slúži na uskladňovanie očných kontaktných šošoviek.

ROZŠIRUJÚCE UČIVO	++
    Chlorid sodný je v ľudskom organizme regulátorom a aj spúšťačom mnohých biochemických dejov. Ovplyvňuje tiež vnímanie sladkej chuti, zoslabuje vnímanie horkej a kyslej chuti. Dlhodobý vysoký príjem NaCl je rizikovým faktorom pre vznik srdcovocievnych ochorení ale aj rakoviny žalúdka. S nadmerným požívaním kuchynskej soli sa v minulosti spájal strach z vysokého krvného tlaku, najnovšie štúdie však odporúčajú obmedzenie príjmu kuchynskej soli len u hypertonikov s nadváhou. Štatistiky vedeckých štúdií dokázali, že medzi množstvom prijatej soli a krvným tlakom existuje vzťah len u 15 % obyvateľstva. Pre dospelého človeka je postačujúce prijať za deň 0,5 g sodíka, v priemere však prijímame 1,7 až
6,9 g. Potraviny s vysokým obsahom sodíka sú predovšetkým údené mäsové výrobky, tavené a tvrdé syry. Znížený príjem soli je možné dosiahnuť obmedzením konzervovania potravín kuchynskou soľou (upred- nostňovať konzervovanie chladom), vyhýbaním sa presoleným jedlám.

   Hydroxid sodný NaOH a hydroxid draselný KOH sú biele kryštalické látky pohlcujúce vzdušnú vlhkosť (hygroskopické látky). Vo vode takmer úplne disociujú, a preto patria medzi najsilnejšie zásady. Sú silné žieraviny.
    Ako chemické látky sa dodávajú v podobe malých bielych granuliek. Hydroxid sodný sa priemysel- ne vyrába už spomínanou elektrolýzou vodného roztoku NaCl (soľanky). Obidva hydroxidy sa používajú v chemickom priemysle, pri výrobe mydiel, liečiv.
Uhličitan sodný Na2CO3 nazývaný sóda, sa spolu s hydroxidom sodným využíva ako zásada. Spolu





s ostatnými uhličitanmi alkalických kovov (okrem uhličitanu lítneho) reaguje s vodou v dôsledku hydrolýzy zásadito.
    Používa sa na výrobu mydiel, skla, na zmäkčovanie vody a v textilnom a papierenskom priemysle. V mi- nulosti sa používal ako sóda na pranie. Z vodného roztoku kryštalizuje ako dekahydrát Na2CO3 · 10H2O, tzv. kryštálová sóda. Slúži ako základná hasiaca látka, ktorá je spolu s rôznymi prímesami je náplňou práškového hasiaceho prístroja.
   Hydrogenuhličitan sodný NaHCO3 je vo vode v porovnaní s uhličitanom sodným málo roz- pustný. Zvyšné hydrogenuhličitany alkalických kovov sa vo vode rozpúšťajú veľmi dobre. V domácnosti sa používa aj ako jedlá sóda (sóda bicarbona), neutralizuje žalúdočné šťavy pri prekyslení žalúdku. Pridáva sa do šumivých práškov. Je súčasťou prášku do pečiva (kypriaci prášok). Pri teplote 150 °C sa rozkladá, vznikajúci oxid uhličitý kyprí cesto.
    Okrem vyššie uvedených zlúčenín nachádzajú široké uplatnenie aj chlorid draselný KCl, dusičnan draselný KNO3 a síran draselný K2SO4, ktoré sa využívajú ako draselné hnojivá (viac časť 2.5). Pri výrobe skla sa uplatňuje K2CO3 (potaš). Síran sodný Na2SO4 sa používa pri výrobe papiera.

POKUS
Elektrolýza vodného roztoku chloridu sodného
U–rúrku pripevníme pomocou držiaka a svorky do stojana a naplníme ju nasýteným roztokom chloridu sodného asi do troch štvrtín objemu. Na jej bočné vývody napojíme pomocou gumových hadičiek ohnuté rúrky. Vložíme uhlíkové elektródy a pripojíme zdroj jednosmerného napätia (alebo plochú batériu 4,5 V).
Počas elektrolýzy na katóde vzniká vodík. V okolí katódy sa hromadí roztok hydroxidu sodného. Na anóde vzniká chlór.
Počas elektrolýzy zachytávame produkty rozkladu. Na katóde unikajúci vodík zachytávame do skú- mavky obrátenej hore dnom. Jeho prítomnosť dokážeme skúškou horľavosti (charakteristické „štek- nutie“). Vodík zhorí, produktom jeho horenia (syntézy s kyslíkom) je voda, čo sa prejaví orosením stien suchej skúmavky. Vodu môžeme tiež jednoducho dokázať prisypaním bezvodého bieleho síranu meďnatého CuSO4 na steny skúmavky. Ten naviazaním vody zmodrie, pretože vzniká pentahydrát síranu meďnatého CuSO4 · 5H2O.
Plynný chlór vznikajúci na anóde môžeme identifi- kovať podľa jeho žltozelenej farby alebo pomocou navlhčeného jodidoškrobového papierika1 umiest- neného na dne skúmavky. Chlór vytláča z KI jód, ktorým sa škrob v jodidoškrobovom papieriku farbí na modro.

2KI + Cl2 2 2KCl + I2
Po skončení pokusu vyberieme elektródy a do obidvoch ramien U–rúrky pridáme niekoľko kva- piek roztoku indikátora fenolftaleínu. V priestore katódy, kde sa hromadí NaOH, sa fenoftaleín farbí na fialovo.






Obr. 1.18 Elektrolýza roztoku chloridu sodného
    1 – U–rúrka s roztokom NaCl, 2 – uhlíkové elektródy, 3 – chlór, 4 – navlhčený jodidoškrobový papierik, 5 – vodík





1 Papierik impregnovaný škrobom a jodidom draselným KI.





Výskyt a využitie alkalických kovov
    Sodík a draslík patria k desiatim najrozšírenejším prvkom na Zemi. Výskyt ostatných alkalických kovov je oproti sodíku a draslíku zanedbateľný. Hlavným zdrojom sodíka a draslíka je morská voda, soľné jazerá, minerálne vody a soľné ložiská. Veľmi známe sú minerály ako kamenná soľ - halit NaCl a sylvín KCl. Zo zlúčenín sú to Glauberova soľ Na2SO4 · 10H2O a čílsky liadok NaNO3.
    Alkalické kovy, predovšetkým sodík, sa používajú v organických syntézach ako redukčné činidlá. Lítium má význam ako zložka zliatin hliníka, zinku a horčíka, svojím prídavkom zvyšuje ich tvrdosť a odol- nosť. Cézium sa používa na výrobu céziových fotočlánkov. Sodík je výborným médiom na prenos tepla, čo sa využíva pri chladení jadrových reaktorov. Používa sa na výrobu peroxidu sodného, sodíkových lámp. Získava sa elektrolýzou taveniny chloridu sodného.
    Sodík a draslík patria medzi významné biogénne prvky. Ich katióny sú prítomné v bunkách a telových tekutinách, zúčastňujú sa na regulácii osmózy v organizme ako aj na udržiavaní acido- bázickej rovnováhy organizmu (predovšetkým sodík). Túto rovnováhu zabezpečuje fosfátový alebo hydrogenuhličitanový systém. Ich úlohou je udržiavať správnu hodnotu pH krvi. V živom organizme nesmie prekročiť interval 7,0 – 7,8. Hodnoty mimo tohto intervalu sú nezlučiteľné so životom. pH krvi zdravého človeka má hodnoty od 7,36 do 7,44 (tzv. fyziologická hodnota pH).
    Takmer 90 % katiónov sodíka a draslíka organizmus získava z potravy. Ich vylučovanie zabezpe- čujú obličky. Ovplyvňujú aktivitu mnohých enzýmov, citlivosť nervov a svalové kontrakcie. Plnia funkciu v transportných procesoch cez membrány, ovplyvňujú vstrebávanie glukózy a aminokyselín, prenášajú do bunky vodu. V telách živočíchov, vrátane ľudského, je koncentrácia sodíka až 50-krát vyššia ako koncentrácia draslíka. Vo všetkých rastlinných organizmoch je to naopak.
    Nedostatok sodných katiónov v organizme sa prejavuje smädom, pocitom únavy, narušenou schopnosťou myslieť, bolesťami hlavy, niekedy až depresiami.
    Nadbytok sodných katiónov v organizme je najčastejšie spôsobený rýchlou stratou vody, nadmer- ným potením.
    Hoci nedostatok draselných katiónov v organizme je menej pravdepodobný, môže sa prejaviť ochabnutosťou svalstva, poruchami v krvnom obehu, tráviacej sústave, činnosti srdca a nervového systé- mu. Zdrojom draslíka je predovšetkým rastlinná potrava a huby.
    Minerálne vody s vyšším obsahom sodíka a hydrogenuhličitanov majú priaznivé účinky na ochorenia žalúdka a chorôb žlčových ciest. Ľudia konzumujúci málo solí obsahujúcich katióny Na+ a veľa solí obsahu- júcich katiónov K+, Mg2+ a Ca2+ sú vystavení oveľa menšiemu riziku vzniku vysokého krvného tlaku, srdcovo- cievnych ochorení a rakoviny žalúdka.


1.4 s2-prvky
    Medzi prvky 2. skupiny periodickej sústavy prvkov (s2-prvky) patria berýlium, horčík a kovy alkalic- kých zemín: vápnik, stroncium, bárium a rádioaktívne rádium. Všetky sú kovy. Vo svojich atómoch majú dva valenčné elektróny v orbitáloch s. Názov kovy alkalických zemín je odvodený od vlastností ich oxidov, prípadne hydroxidov, ktoré sa svojou zásaditosťou podobajú hydroxidom alkalických kovov.
Fyzikálne a chemické vlastnosti s2-prvkov
    Atómy s2 prvkov majú oproti atómom prvkov s1 menšie atómové polomery a dvojnásobný počet va- lenčných elektrónov, medzi atómami je pevnejšia kovová väzba. Preto majú vyššie teploty topenia a väč- šie hodnoty hustoty. Sú tvrdšie ale krehké. Hodnoty elektronegativity majú malé, o niečo vyššie oproti alkalickým kovom. V elementárnom stave sú tieto prvky striebrobiele až sivé kovy.












Značka prvkuSlovenský názov
ZElektrónová kon- figurácia atómuElektro- negativita (Pauling)Molárna hmotnosť/ g·mol–1Teplota topenia/°CHustota/ g·cm–3Oxidačné čísloBeBerýlium4[He]2s21,69,011286,851,85IIMgHorčík12[Ne]3s21,324,31649,851,74IICaVápnik20[Ar]4s21,040,08842,001,55IISrStroncium38[Kr]5s20,9587,62776,852,64IIBaBárium56[Xe]6s20,9137,33726,853,51IIRaRádium88[Rn]7s20,9226,00700,005,50II

    Podobne ako alkalické kovy tvoria s2-prvky ochotne katióny. Keďže odštiepujú dva elektróny, vznikajú katióny M2+. S výnimkou berýlia tvoria s2-prvky prevažne iónové zlúčeniny. Vo svojich zlúčeninách majú oxidačné číslo II.
    Pretože sú valenčné elektróny v atómoch s2-prvkov viazané pevnejšie (majú väčšie hodnoty ionizačnej energie), v porovnaní s alkalickými kovmi sú menej reaktívne. Pri chemických reakciách sa prejavujú zväčša ako redukovadlá. S vodou reagujú priamo, pričom redukujú katióny vodíka. Reakcia však nie je taká búrlivá ako pri alkalických kovoch.
    Hydroxidy s2 prvkov môžu okrem reakcie kovu s vodou vznikať aj reakciou ich oxidov s vodou. Všetky hydroxidy sú silnými zásadami okrem Be(OH)2 a Mg(OH)2, ktoré sú vo vode málo rozpustné. Pozoruhodná je rozpustnosť Ca(OH)2 vo vode, ktorá so zvyšujúcou sa teplotou klesá.
ROZŠIRUJÚCE UČIVO	++
    Berýlium a horčík sú na vzduchu pri laboratórnej teplote stále, pretože ich chráni vrstvička ich oxidov BeO a MgO. Be- rýlium sa zlučuje s kyslíkom len pri vysokých teplotách, horčík zhorí oslnivým plameňom (obr. 1.19). Pri reakcii s kyslíkom vznikajú oxidy typu MO a peroxidy typu MO2.

    Oxid berylnatý a oxid horečnatý sa vďaka vysokej teplo- te topenia využívajú ako ohňovzdorné materiály. Halogenidy s2-prvkov sú vo vode rozpustné s výnimkou nerozpustných fluoridov.

    Soli vápnika farbia nesvietivú časť plameňa na tehlovočer- veno, soli stroncia na červeno a soli bária na zeleno.


Obr. 1.19 Horenie horčíkovej pásky





    Najväčší význam zo všetkých zlúčenín s2 prvkov majú zlúčeniny vápnika. Z nich je to predovšetkým oxid vápenatý, hydroxid vápenatý, uhličitan vápenatý a síran vápenatý.
   Oxid vápenatý CaO nazývaný „pálené vápno“ sa vyrába tepelným rozkladom uhličitanu vápenaté- ho vo vápenkách.
    Používa sa najmä v stavebníctve, ale aj v metalurgii a poľnohospodárstve (ako hnojivo). Jeho reakcia s vodou je silne exotermická, v stavebníctve označovaná ako „hasenie vápna“. Reakciou vzniká hydro- xid vápenatý nazývaný „hasené vápno“.


    Hydroxid vápenatý Ca(OH)2 je vo vode málo rozpustná látka. Jeho vodná suspenzia je známa pod názvom „vápenné mlieko“, je najlacnejšou zásadou. Spolu s pieskom tvorí maltu. Táto zmes pôsobením vzdušného oxidu uhličitého tvrdne, vzniká uhličitan vápenatý. Tento dej sa nazýva „tvrdnutie malty“.

    Uhličitan vápenatý CaCO3 je vode nerozpustná látka. V prírode je najrozšírenejšou zlúčeninou váp- nika. Vyskytuje sa v dvoch kryštalických formách: rozšírenejšej kalcit (obr. 1.20) a vzácnejšej aragonit.2 Hornina obsahujúca predovšetkým uhličitan vápenatý sa nazýva vápenec. Mramor je technický názov pre vápenec, ktorý sa dá leštiť. Medzi ďalšie znečistené formy vápenca môžeme zaradiť kriedu, travertín, slieň a pod.

Obr. 1.20 Kalcit CaCO3 (foto: S. Jeleň)

Nerozpustný uhličitan vápenatý sa rozpúšťa vo vode s obsahom oxidu uhličitého, vzniká rozpustný
hydrogenuhličitan vápenatý, ktorého prítomnosť vody spôsobuje prechodnú tvrdosť vody (kap. 1.2).

Táto chemická reakcia prebieha obidvomi smermi, znázorňuje kolobeh vápnika v prírode a krasové javy.
    Uhličitan vápenatý sa využíva pri výrobe skla, v hutníckom priemysle a v stavebníctve. Z vápenca a hlín obsahujúcich kremičitany sa pálením vyrába cement. Pridaním štrku a vody k cementu sa získavajú rôzne druhy betónu podľa požadovaných vlastností. Uhličitan vápenatý vzniká aj pri odstraňovaní tvrdosti vody.
    Síran vápenatý CaSO4 je vo vode málo rozpustná látka, vo vode spôsobuje jej trvalú tvrdosť. Zo sad- rovca sa jeho pálením odstraňuje časť kryštalicky viazanej vody a vzniká sadra (CaSO4 · 1/2H2O), ktorá pridaním vody tvrdne pretože sa opäť mení na dihydrát a zväčšuje svoj objem.

2 Známa je aj tretia kryštalická forma nazývaná vaterit. Ide však o synteticky pripravenú kryštalickú modifikáciu, ktorá sa voľne v prírode nevyskytuje.






    Vápnik v podobe uhličitanu vápenatého (vápenca) tvorí celé pohoria, napríklad Slovenský raj a Sloven- ský kras. Vo vápencových oblastiach sú známe jaskyne a priepasti. Zriedkavo sa vyskytujú aj aragonitové jaskyne (obr. 1.21). Vo svete sú doposiaľ známe len tri, jednou z nich je Ochtinská aragonitová jaskyňa, západne od Rožňavy. Nachádzajú sa v nich krásne vápencové útvary v podobe stalaktitov (útvar visiaci zo stropu), stalagmitov (útvar vychádzajúci z dna) alebo útvary vzniknuté ich spojením stalagnáty (stĺpcovité útvary). Krasové útvary vznikajú dlhodobým pôsobením dažďovej vody obsahujúcej oxid uhličitý na vápe- nec, ktorý sa rozpúšťa za vzniku hydrogenuhličitanu vápenatého. Ten preniká cez pukliny do podzemných jaskýň, kde dochádza k vylučovaniu uhličitanu vápenatého v podobe vyššie uvedených útvarov.

Obr. 1.21 Aragonit CaCO3 (foto: S. Jeleň)
Výskyt a využitie s2-prvkov
    Vápnik a horčík patria rovnako ako sodík a draslík medzi 10 najrozšírenejších prvkov na Zemi. Sú zložkami mnohých minerálov a hornín, z uhličitanov je to predovšetkým: kalcit CaCO3, magnezit MgCO3 a dolomit CaCO3 · MgCO3, zo síranov sadrovec CaSO4 · 2H2O a baryt BaSO4.
    Berýlium sa používa na výrobu hrotov do vrtákov. Jeho soli sú toxické. Horčík je súčasťou zliatiny s hliníkom používanej v automobilovom a leteckom priemysle. Jeho zliatina s meďou a mangánom sa na- zýva dural. Rádioaktívne rádium je využívané v nukleárnej medicíne ako rádiofarmakum.
    Síran bárnatý (báryová kaša) sa v zdravotníctve používa ako kontrastná látka pri röntgenovom vyšetrení tráviaceho systému. Síran horečnatý (horká soľ) sa používa ako preháňadlo, tiež má vlastnosti sedatíva. V poslednom období sa síran horečnatý používa pri zastavení srdcovej činnosti na navodenie sínusového rytmu. Tiež sa aplikuje pri hrozbe predčasných pôrodov. Je podávaný väčšinou intravenózne. Terapeutic- ké účinky má oxid horečnatý (šumivé tablety), ktorý sa v žalúdku mení na chlorid horečnatý.
    Vápnik a horčík patria medzi významné biogénne prvky. Katióny vápnika sú súčasťou krvné- ho séra. Vo vnútrobunkových tekutinách je koncentrácia vápenatých katiónov významne nižšia, naopak, horečnaté katióny sú typickým príkladom vnútrobunkového iónu. Horčík pôsobí tlmivo na centrálny a pe- riférny nervový systém, jeho prítomnosť je prevenciou infarktu. Priaznivo pôsobí na predmenštruačný syndróm, mierni depresie. Horečnaté katióny plnia v organizme viaceré vitálne funkcie. Sú nevyhnutné, podobne ako Ca2+ pre činnosť nervového systému a svalov. Ovplyvňujú stabilitu bunkových membrán a zrážanlivosť krvi. Vápnik je dôležitý pre zdravý vývoj a rast kostí, k jeho ukladaniu do kostí v tele pomáha vitamín D. Nedostatok vápnika v tele môže byť okrem iného aj príčinou vzniku krivice alebo osteoporózy (rednutie kostí).
Horčík je súčasťou prírodného farbiva chlorofylu (zelené listové farbivo) nevyhnutného pre fotosyntézu.
    Významným zdrojom horčíka sú banány, orechy, listová zelenina a celozrnné pečivo. Zdrojom vápnika je predovšetkým mlieko a mliečne výrobky, rôzne druhy semien, orechy a tiež listová zelenina.
    Medzi minerálne vody s vysokým obsahom vápnika patrí Korytnica, Baldovská voda a Fatra. Najviac horečnatých katiónov obsahuje Šaratica, hydrogenuhličitan horečnatý je vo vysokej koncentrácii obsiah- nutý v minerálnej vode Magnesia.







1. Vyberte správne tvrdenie. K s-prvkom patria:
a) Li, B, Be, Ba,
b) Na, Ca, Rb, K,
c) Ra, Mg, Hg, Ca,
d) Cs, Ba, Sr, Rn.
2. Z chemických prvkov vyberte tie, ktoré patria do 1. skupiny PSP: Ca, K, H, Li, N, Cl, Na, Rb, Mg, Al, Si, Cs, O, S.
3. Vyberte správne tvrdenie. Alkalické kovy:
a) sú mäkké a dajú sa krájať nožom,
b) sú zlými vodičmi elektrického prúdu,
c) majú veľké hodnoty elektronegativity,
d) sú veľmi reaktívne.
4. Vyberte správne tvrdenie. Hlavným zdrojom alkalických kovov sú:
a) soľné ložiská a morská voda,
b) uhličitany a kremičitany zemskej kôry,
c) fosílne palivá,
d) anorganický popol a zvyšky rozkladu organizmov.
5. Vyberte správne tvrdenie. Hydroxid sodný a hydroxid draselný:
a) na vzduchu vlhnú, sú hygroskopické,
b) patria medzi silné žieraviny,
c) vo vode úplne disociujú,
d) patria medzi veľmi slabé zásady.
6. Nehodiace sa zvýraznené slovo preškrtnite.
a) Roztok taveniny chloridu sodného vedie – nevedie elektrický prúd.
b) Triviálny názov Na2CO3 je sóda – vápenec.
c) Hydroxidy alkalických kovov sú slabé – silné zásady.
d) Hydroxid draselný a hydroxid sodný sa používajú pri výrobe mydla – skla.





7. Zlúčeniny sodíka majú veľmi široké uplatnenie. Vytvorte dvojice.
A) NaHCO3	1) jedlá sóda
B) Na2CO3	2) výroba mydla
C) Na2SO4 · 10H2O	3) Glauberova soľ
D) NaCl	4) zmäkčovanie vody
E) NaOH	5) fyziologický roztok

8. Vyberte správne tvrdenie. Prvky s2 majú oproti prvkom s1:
a) vyššie teploty topenia a väčšie hodnoty hustoty,
b) dvojnásobný počet valenčných elektrónov vo svojich atómoch,
c) väčšiu rozpustnosť ich zlúčenín vo vode,
d) väčšiu reaktivitu.
9. Vyberte správne tvrdenie. Centrálnym atómom v molekule chlorofylu je:
a) vápnik,
b) draslík,
c) horčík,
d) sodík.
10. Vyberte správne tvrdenie. Pálené vápno:
a) sa vyrába vo vápenkách tepelným rozkladom chloridu vápenatého,
b) vzniká dehydratáciou haseného vápna vysušením na vzduchu,
c) zaraďujeme medzi hydroxidy,
d) je oxid, ktorý sa vyrába vo vápenkách tepelným rozkladom uhličitanu vápenatého.
11. Vyberte správne tvrdenie.
a) Vyplavovanie katiónov Ca2+ z ľudského organizmu spôsobuje rednutie kostí.
b) Katióny sodíka a draslíka majú veľký význam pre činnosť ľudského mozgu.
c) Centrálnym atómom v molekule chlorofylu je stroncium.
d) Fyziologický roztok je 0,2 % roztok chloridu sodného.
12. Stroncium je biogénny prvok. Urýchľuje napríklad katabolizmus zlúčenín síry, dusíka, fosforu. Podieľa sa na kalcifikácii kostí a zubov. Jeho prítomnosť v minerálnych vodách (Salvator, Vincentka) možno dokázať jednoduchými zrážacími reakciami. Navrhnite akými.
13. Chemickou rovnicou zapíšte dej nazývaný:
a) hasenie vápna,
b) tvrdnutie malty.
14. Jedlá sóda – sóda bicarbona, čiže NaHCO3, je súčasťou niektorých prípravkov na neutralizáciu žalú- dočných štiav, napríklad ISKRA. Zapíšte neutralizáciu chemickou rovnicou. Vysvetlite, prečo je nad- merné používanie jedlej sódy alebo prípravkov, ktoré ju obsahujú, škodlivé.
15. Heptahydrát síranu horečnatého je známy aj ako Epsomova soľ. Používa sa v medicíne ako laxatívum. Vypočítajte, koľko % kryštálovej vody obsahuje horká soľ MgSO4 · 7H2O.





2 p-prvky

    Atómy p-prvkov obsahujú na poslednej vrstve dva valenčné elektróny v orbitáloch s, orbitály p ob- sadzuje jeden až šesť valenčných elektrónov. Celkový počet valenčných elektrónov sa zhoduje s číslom hlavnej skupiny periodickej tabuľky prvkov, v ktorej sa prvok nachádza. Napríklad elektrónová konfigurácia valenčnej vrstvy atómu kremíka Si je 3s23p2, prvok sa v periodickej tabuľke prvkov nachádza v IV. A skupi- ne. Podľa počtu valenčných elektrónov v orbitáloch p sa jednotlivé skupiny p-prvkov označujú aj ako prvky p1 až p6. Názvy skupín prvkov ako aj pôvod týchto názvov sú vám známe už z predošlého štúdia chémie v 1. a 2. ročníku, napríklad alkalické kovy, kovy alkalických zemín, halogény, vzácne plyny či chalkogény.

Vlastnosti p-prvkov
    Prvky p sa vzájomne líšia svojimi fyzikálnymi a chemickými vlastnosťami, ktoré sú určené elektrónovou konfiguráciou ich atómov. Skupinu p-prvkov tvoria typické nekovy ako vzácne plyny, halogény (okrem astá- tu), väčšina prvkov 16. skupiny, uhlík, dusík a fosfor. Pozdĺž diagonálnej hranice znázornenej na obr. 2.1 sa nachádzajú polokovy, prvky, ktoré sú pod ňou majú kovové vlastnosti. Kovové vlastnosti prvkov narastajú v skupinách zhora dole, v periódach klesajú zľava doprava. Nekovové vlastnosti majú opačný trend.
    Hodnota oxidačných čísiel atómov p-prvkov v zlúčeninách závisí od spomínanej elektrónovej konfigu- rácie ich atómov, ako aj od charakteru atómov, na ktoré sú ich atómy naviazané. Záporné oxidačné čísla majú predovšetkým atómy prvkov, ktoré majú o jeden až štyri elektróny menej ako stabilná elektrónová konfigurácia najbližšieho vzácneho plynu. Kladné oxidačné čísla majú tie, ktoré majú o jeden až štyri elek- tróny viac. V jednotlivých skupinách s rastúcou hodnotou protónového čísla (t.j. smerom nadol) narastá stabilita kladných oxidačných čísel a klesá stabilita záporných oxidačných čísel.


		



















Obr. 2.1 p-prvky v PTP
    V ďalších častiach tejto kapitoly sa budeme podrobnejšie venovať vybraným p-prvkom. Ide o prvky hliník, uhlík, kremík, dusík, fosfor, kyslík, síra, halogény a vzácne plyny.

2.1 Hliník
    Hliník sa nachádza v 13. skupine a 3. perióde periodickej sústavy prvkov. Spolu s ním patria do tejto skupiny aj prvky bór, gálium, indium a tálium. S výnimkou bóru sú všetky prvky tejto skupiny kovy.





Tab. 2.1 Základné charakteristiky hliníka

Značka prvkuSlo- venský názov
ZElektrónová konfigurácia atómuElektro- negativita (Pauling)Molárna hmotnosť/ g·mol–1Teplota topenia/°CHustota/ g·cm–3Oxidačné čísloAlHliník13[Ne]3s23p11,626,986602,702III
Fyzikálne a chemické vlastnosti hliníka
    Hliník je striebrobiely lesklý, ľahký kov. Je veľmi kujný, ťažný a dobre vedie elektrický prúd (má asi 60 % elektrickej vodivosti medi). V čistom stave je však mäkký a málo pevný, a preto nie je vhodným konštrukč- ným materiálom. Výhodnejším konštrukčným materiálom sú zliatiny hliníka s meďou, mangánom, horčí- kom, kremíkom či zinkom. Veľmi používaná je zliatina hliníka s meďou a horčíkom (často aj s prídavkom mangánu kvôli ochrane pred koróziou), známa pod názvom dural (tab. 3.2).

Obr. 2.2 Práškový a kovový hliník

    Hliník sa priemyselne vyrába z hliníkových rúd, najvýznamnejšou je bauxit, ktorého zloženie možno chemicky zapísať ako hydroxid-oxid hlinitý AlO(OH). Z neho sa izoluje hydroxid hlinitý a ten sa pri vysokej teplote zmení na oxid hlinitý. Hliník sa vyrába elektrolýzou taveniny oxidu hlinitého v zmesi s hexafluórohli- nitanom sodným (taviaca prísada pridávaná z dôvodu zníženia teploty topenia oxidu hlinitého) pri teplote 950 °C. Na Slovensku sa hliník vyrába v závode Slovalco v Žiari nad Hronom. Do popredia sa v súčasnosti dostáva proces recyklácie hliníka. Oproti výrobe hliníka z prírodnej suroviny – bauxitovej rudy – sa recyk- láciou ušetria v každej tone vyrobenej zliatiny približne 4 tony bauxitu a až 95 % inak potrebnej energie.

    Hliník odoláva korózii, na vzduchu sa pokrýva ochrannou vrstvičkou oxidu a hydroxidu. Pokiaľ dôjde k porušeniu ochrannej povrchovej vrstvy, hliník začne podliehať reakcii so vzdušnou vlhkosťou za vzniku hydroxidu hlinitého.
						
    Hliník je pomerne reaktívny kov, má amfotérne vlastnosti, reaguje s kyselinami aj s hydroxidmi. So zriedenými neoxidujúcimi kyselinami reaguje za vzniku hlinitých solí a vodíka.

    V koncentrovanej kyseline dusičnej sa hliník pasivuje (viac časť 2.4). S roztokmi alkalických hydroxi- dov reaguje hliník za tepla za vzniku tetrahydroxohlinitanu, vyvíja sa aj vodík.








    Silná afinita hliníka ku kyslíku a jeho redukčné vlastnosti sa využívajú pri získavaní niektorých kovov (Mn, Cr, Co a pod.) z ich oxidov pri vysokých teplotách (3000 °C a viac). Takto je možné odobrať kyslík aj oxi- dom inak ťažko redukovateľných kovov a získať ich relatívne čisté. Táto metóda sa nazýva aluminotermia. Do chemickej technológie bola zavedená v roku 1894 nemeckým chemikom Hansom Goldschmidtom.
    Veľmi výhodné je aluminotermické zváranie, pri ktorom sa používa zmes práškového hliníka a oxi- dov železa, tzv. termit. Zapálením tejto zmesi a samovoľným priebehom exotermickej reakcie vzniká veľké množstvo tepla. Pri takto vyvinutej vysokej teplote sa vzniknuté železo taví a dobre spája. Tento postup sa dodnes využíva na zváranie koľajníc.
	                    H < 0
Zlúčeniny hliníka
    Oxid hlinitý Al2O3 sa pripravuje spaľovaním práškového hliníka na vzduchu. Je to amfotérna látka, s vodou nereaguje. Vyskytuje sa v dvoch modifikáciách,   a  .  -Al2O3 sa v prírode vyskytuje ako bezfareb- ný minerál korund, ktorý je známy svojou tvrdosťou. V Mohsovej stupnici tvrdosti je na 9. mieste. Niektoré jeho sfarbené odrody sú známe drahokamy – červený rubín (prímes Cr2O3) a modrý zafír (prímes FeO, Fe2O3 a TiO2).  -Al2O3 je ťažko taviteľná látka, nerozpustná vo vode ani v roztokoch kyselín a hydroxidov. V kyselinách a roztokoch hydroxidov je rozpustná modifikácia  -Al2O3.
    Hydroxid hlinitý Al(OH)3 je biela gélovitá látka, málo rozpustná. Tak ako hliník a oxid hlinitý aj hydro- xid hlinitý má amfotérne vlastnosti. V kyselinách sa rozpúšťa za vzniku hlinitých solí. Reakciou s roztokmi hydroxidov vznikajú hydroxohlinitany.








    Hliník vytvára s halogénmi halogenidy hlinité AlX3. Okrem fluoridu hlinitého, ktorý je iónovou zlú- čeninou, sú atómy všetkých ostatných halogenidov hliníka viazané kovalentnou väzbou a tvoria dimérne molekuly Al2X6. Všetky bezvodé halogenidy hlinité ľahko podliehajú hydrolýze, za prítomnosti vzdušnej vlhkosti sa to prejavuje dymením. Najznámejší je chlorid hlinitý AlCl3, ktorý je východiskovou látkou pri výrobe mnohých zlúčenín hliníka. Fluorid hlinitý AlF3 reaguje s fluoridmi kovov, vznikajú komplexné zlúče- niny fluorohlinitany M3[AlF6], napríklad známy kryolit Na3[AlF6], hexafluorohlinitan sodný.


Výskyt a význam hliníka a jeho zlúčenín
    Hliník je po kyslíku a kremíku tretím najrozšírenejším prvkom zemskej kôry, je najrozšírenej- ším kovovým prvkom. Zemská kôra do hĺbky 16 km obsahuje 8 % hliníka. V prírode sa vyskytuje iba vo forme zlúčenín, z ktorých najrozšírenejšie sú hlinitokremičitany (viac časť 2.3). Je stavebnou zložkou napríklad sľudy a živcov, ktoré tvoria horninu žulu.
    Hliník má rozsiahle možnosti využitia v bežnom živote. Predurčujú ho na to jeho zaujímavé fyzikálne a chemické vlastnosti. Využíva sa ako materiál pre zhotovenie predmetov každodennej potreby. V domác- nostiach je známy pod názvom alobal, čo je komerčný názov pre hliníkovú fóliu. Získať až tak tenkú fóliu umožňuje veľmi dobrá kujnosť hliníka. Práškový hliník sa pridáva do niektorých zubných pást, používa sa aj na nátery. V hutníctve slúži na aluminotermickú výrobu mnohých kovov. Vo forme zliatin je významným konštrukčným materiálom v automobilovom, lodiarskom a leteckom priemysle.
    Z čistého oxidu hlinitého sa vyrábajú umelé drahokamy. Syntetické rubíny sa používajú ako ložiská presných strojov (hodinky, kompasy a pod.) a do laserov slúžiacich na rôzne účely. Oxid hlinitý slúži taktiež ako adsorbent, spolu s chloridom hlinitým je známy ako katalyzátor v organickej syntéze. V kozmetic- kých prípravkoch určených proti poteniu – antiperspirantoch, sa zo zlúčenín hliníka používa chlorid hlinitý. Síran hlinitý nachádza široké uplatnenie v textilnom a papierenskom priemysle, je významnou zlúčeninou používanou pri procese úpravy vody čírením. Známy je aj ako moridlo. Medzi technicky dôležité kryštalic- ké soli hlinité patria najmä oktadekahydrát síranu hlinitého Al2(SO4)3 · 18H2O a dodekahydrát síranu draselno-hlinitého AlK(SO4)2 · 12H2O, ktorý bol v zdravotníctve využívaný aj ako látka sťahujúca krvácanie, tzv. „holiaci kameň“. Účinnou látkou proti opuchnutiam a zápalom je octan hlinitý (CH3COO)3 Al, ktorý je súčasťou octanovej masti.






    Soli obsahujúce dva katióny sa nazývajú podvojné soli. Podvojné sírany kryštalizujúce s dvanástimi molekulami vody MIMIII(SO ) · 12H O, v ktorých štruktúre MI = alkalický kov, NH+, MIII = Al, Cr, Fe, sa na-
4 2	2	4











1. Vyberte správne tvrdenie. Hliník:
a) ľahko podlieha korózii,
b) je veľmi dobre kujný,
c) sa vyznačuje vysokou hodnotou hustoty,
d) nie je dobrým vodičom elektrickej energie.
2. Vyberte správne tvrdenie. Hliník sa priemyselne vyrába:
a) redukciou oxidu hlinitého grafitom bez prístupu vzduchu,
b) redukciou hydroxidu hlinitého vodíkom,
c) elektrolýzou oxidu hlinitého s taviacimi prísadami,
d) redukciou oxidu hlinitého oxidom uhoľnatým.
3. Vyberte správne tvrdenie. Hliník je na vzduchu aj vo vode pomerne stály, pretože:
a) sa na jeho povrchu vytvára veľmi odolná vrstvička oxidu a hydroxidu hlinitého,
b) atómy hliníka majú vo svojej štruktúre veľký polomer,
c) sa na jeho povrchu vytvára ochranná vrstvička sulfidu hlinitého,
d) má v porovnaní s ostatnými prvkami v perióde pomerne malú hodnotu ionizačnej energie.
4. Doplňte tvrdenie. Základnou surovinou na výrobu hliníka je ....................
5. Vypočítajte percentuálny obsah hliníka v oxide hlinitom. Ar(Al) = 26,98, Ar(O) = 15,999.
6. Soli hliníka nachádzajú široké uplatnenie. Vytvorte dvojice.
A) Al2(SO4)3	1) holiaci kameň na zastavenie krvácania
B) AlK(SO4)2 · 12H2O	2) obklady proti opuchnutiam a zápalom
C) (CH3COO)3 Al	3) súčasť prípravkov proti poteniu
D) AlCl3	4) adsorbent
E) Al2O3	5) látka na čírenie vody.
7. Zapíšte chemickú rovnicu prípravy hydroxidu hlinitého reakciou síranu hlinitého s hydroxidom sodným.
8. Navrhnite spôsob vyčistenia znečistenej hliníkovej nádoby alebo predmetu z hliníka.
9. Vypočítajte hmotnosť oxidu hlinitého, ktorý sa získa zahrievaním 2 g hliníka na vzduchu pri vysokej teplote. Ar(Al) = 26,98, Ar(O) = 15,999.
10. Uveďte príklad drahokamu, ktorý je farebnou odrodou korundu.






2.2 Uhlík
    Uhlík sa nachádza v 14. skupine a 2. perióde periodickej sústa- vy prvkov. Spolu s ním patria do tejto skupiny aj prvky kremík, ger- mánium, cín a olovo. Uhlík je typický nekov, kremík a germánium sú polokovy, cín a olovo sú kovy. V tejto a nasledujúcej kapitole budeme venovať pozornosť prvkom uhlík a kremík.
    Uhlík patrí medzi prvky, ktoré svojím výskytom a využitím ovplyvnili vývoj chémie. Elementárnu povahu uhlíka objavil až koncom 18. sto- ročia A. L. LAVOISIER (obr. 2.5), ktorý zároveň navrhol názov carbon (z latinského carbo = drevené uhlie), a vo svojej učebnici „Traité élé- mentaire de Chimique“ zaradil uhlík medzi vtedy 33 známych prvkov.


Tab. 2.2 Základné charakteristiky uhlíka



Obr. 2.5 Antoine Laurent Lavoisier



Značka prvkuSlovenský názov
ZElektrónová konfigurácia atómuElektronegati- vita (Pauling)Molárna hmotnosť / g · mol–1Oxidačné čísloCUhlík6[He]2s22p22,5512,01– IV, II, IV    Uhlík, považovaný za najdôležitejší prvok biosféry a základný kameň všetkých živých organizmov, sa v prírode ako čistý vyskytuje predovšetkým v dvoch alotropických modifikáciách1 – grafit a diamant. Vo veľmi malom množstve sa uhlík v prírode vyskytuje aj vo forme jeho najmladšej známej modifikácie, sku- piny molekúl nazývaných fulerény. Ich objav v roku 1985 bol tak významný, že s relatívne krátkym od- stupom času bola zaň v roku 1996 udelená Nobelova cena za chémiu. Podelili sa o ňu dvaja americkí chemici R. F. CURL, R. E. SMALLEY a Angličan H. W. KROTO. Uhlík sa v prírode vyskytuje častejšie v zlúčeninách hlavne ako oxid uhličitý a vo forme uhličitanov vápnika, horčíka a ďalších prvkov.

Fyzikálne a chemické vlastnosti uhlíka
    Alotropické modifikácie uhlíka sa vzájomne od seba odlišujú svojou štruktúrou, usporiadaním atómov uhlíka. Tieto rozdiely majú veľký vplyv na ich chemické a fyzikálne vlastnosti. Prehľad niektorých fyzikál- nych vlastností jednotlivých modifikácií uhlíka uvádza tabuľka 2.3.
Tab. 2.3 Porovnanie fyzikálnych vlastností vybraných modifikácií uhlíka

Vlastnosť/modifikáciaDIAMANTGRAFITFULERÉN C60*Vzhľad kryštálovbezfarebné, silný lom svetlašedočierne, vrstevnaté, nepriehľadné, leskléhnedočierne, leskléTvrdosťveľmi tvrdýmäkkýmäkkýŠtiepateľnosťzládobrádobrá
Teplota topenia  netopí sa, pri teplotách okolo 1 500°C bez prístupu vzduchu prechádza na grafit~ 3 700°C bez prístupu vzduchusublimuje pri ~ 600°C za normálneho tlakuHustota / g · cm–33,512,261,65Rozpustnosť vo vodenerozpustnýnerozpustnýnerozpustnýRozpustnosť v toluénenerozpustnýnerozpustnýrozpustnýElektrická vodivosťnevedie elektrický prúddobre vedie elektrický prúdpolovodič* najvýznamnejšia zlúčenina zo skupiny fulerénov


1 Vlastnosť prvkov tvoriť viacero modifikácií sa nazýva alotropia a jednotlivé modifkácie sa nazývajú alotropické modifikácie.





    Grafit – tuha má šesťuholníkovú kryštálovú štruktúru, v ktorej sú atómy uhlíka usporiadané vo vo- dorovných vrstvách a každý atóm je pevne pútaný ďalšími tromi atómami uhlíka (obr. 2.6). Tieto vrstvy vznikajú spojením pravidelných šesťuholníkov. Medzi vrstvami pôsobia ľahko porušiteľné van der Waal- sove sily, preto sa tuha ľahko otiera a dá sa ňou písať (grafit z gréckeho grafein = písať). Napriek väčšej termodynamickej stabilite oproti diamantu je vďaka prístupnejšej vrstevnatej štruktúre grafit reaktívnejší. V atmosfére kyslíka sa vznieti pri teplote 690 °C a zhorí na oxid uhličitý.
Obr. 2.6 Modely štruktúry grafitu a grafit v kremeni (foto: S. Jeleň)
    Diamant sa svojou štruktúrou (obr. 2.7) zreteľne odlišuje od grafitu. Každý atóm uhlíka sa viaže so štyrmi susednými atómami uhlíka, ktoré sa nachádzajú v rohoch pravidelného tetraédra (štvorstena). Atómy uhlíka vytvárajú husté, trojrozmerné, sieťované štruktúry, ktoré podmieňujú pevnosť a tvrdosť di- amantu. Vzájomná vzdialenosť vrstiev je kratšia ako v štruktúre grafitu, preto diamant vykazuje väčšiu hustotu. Diamant je najtvrdšou prírodnou látkou, je na 10. mieste Mohsovej stupnice tvrdosti. Opracovaný diamant sa nazýva briliant.
Obr. 2.7 Kryštálová štruktúra a kryštál diamantu (foto: S. Jeleň)
    Diamant nevedie elektrický prúd, naproti tomu jeho tepelná vodivosť je extrémne vysoká (presahu- je desaťnásobok tepelnej vodivosti medi). Uhlík v podobe diamantu je chemicky veľmi odolný. Zahriaty na teplotu vyššiu ako 800 °C zhorí v atmosfére kyslíka na oxid uhličitý.
    Fulerény sú tvorené atómami uhlíka s najmenším počtom atómov dvadsať, usporiadaných do mno- hostenov tvorených aspoň dvanástimi päťuholníkmi a šesťčlennými cyklami. Najznámejšou a svojimi vlast- nosťami najzaujímavejšou molekulou spomedzi fulerénov je molekula C60 (obr. 2.8). Vyznačuje sa veľkou stabilitou, má najdokonalejší guľovitý tvar, predstavuje najsymetrickejšiu a najguľatejšiu molekulu v prírode.

Obr. 2.8 Modely štruktúry a kryštál (zrast kryštálov) fulerénu C60 (foto: P. Fejdi)





    Fulerén C60 je teoreticky najčistejšou možnou formou uhlíka. Molekula má veľký vnútorný objem. Oproti veľmi tvrdému diamantu sa prejavuje vysokou mäkkosťou. Medzi jednotlivými molekulami v kryštá- lovej štruktúre pôsobia van der Waalsove sily.
Okrem čistých kryštalických modifikácií sa uhlík nachádza v prírode aj v podobe amorfných foriem
– koks, sadze, drevené uhlie, kostné uhlie, krvné a živočíšne uhlie, aktívne uhlie. Tieto formy sú často sumárne nazývané aj ako „technické“ druhy uhlíka, druhy „amorfného uhlia“ alebo „čierneho uhlíka“, či
„mezomorfné štruktúry“.
    Koks – slabo grafitovaná forma uhlíka vzniká vysokoteplotnou karbonizáciou (pridávaním uhlíka) uhlia bez prístupu vzduchu. Obsahuje asi 90 % C, 1 % H, 3 % O, 0,5 – 1 % N a asi 5 % popola. Väčšina (92 %) získaného koksu sa používa vo vysokých peciach v oceliarskom priemysle ako redukčné činidlo, resp. ako palivo. Karbonizáciou hnedého uhlia sa získava hnedý koks, ktorý sa skladá z matných čiernych pórovitých zrniečok veľkosti niekoľkých milimetrov. Obsahuje 15 – 25 % popola. Okrem paliva je možné koks použiť na filtrovanie vody a na výrobu čiernej farby.
    Sadze sú známe už od čias antiky ako neblednúci čierny pigment a dokonca aj Číňania a Egypťania vyrábali atrament, ktorého základom boli práve sadze. Sadze vznikajú neúplným spaľovaním kvapalných uhľovodíkov (napr. parafínového oleja) alebo prírodného plynu. Ich hlavné použitie je v gumárenskom priemysle ako aktívne plnivo do kaučuku – výroba pneumatík. Používajú sa aj ako pigment do atramentu, farbív, papiera a plastov.
    Drevené uhlie sa získava zahrievaním dreva bez prístupu vzduchu vo veľkých železných retortách rozkladnou destiláciou. Drevené uhlie je kyprý čierny produkt, v ktorom je možné ešte rozoznať bunkovú štruktúru dreva, ľahko sa zapaľuje a po zapálení naďalej tlie. Používa sa predovšetkým pri rafinácii medi, ošetrovaní rán ako dezodoračný prostriedok a na iné účely v medicíne. Osobitným druhom dreveného uhlia je aktívne uhlie. Vzniká z tvrdých driev jemnej štruktúry (ovocných kôstok, škrupín kokosových orechov), ktoré majú dobre „vyčistené“ póry, t.j. zbavené destilačných zvyškov. Využíva sa v cukrovarníc- kom priemysle ako odfarbovacia látka, na čistenie chemikálií a plynov vrátane ovzdušia (filter v plynových maskách), pri úprave vody a odpadových vôd a ako katalyzátor. Využívajú sa predovšetkým jeho výborné adsorpčné vlastnosti. Vo farmácii a v bežnej domácej lekárničke je známe pod názvom živočíšne uhlie.
    Kostné uhlie (spódium) vzniká spaľovaním kostí, ktoré obsahujú asi dve tretiny nespáliteľných lá- tok. Kostné uhlie sa používa predovšetkým na odfarbovanie a odstraňovanie iných nečistôt z roztokov, zvlášť na čistenie cukrovej šťavy. Vo veľkom množstve sa používa ako čierne farbivo – kostná čerň, zvlášť do krémov na topánky, do farbív na kožu, a tiež ako farbivo na šablóny.
    Krvné a živočíšne uhlie sa získavajú zahrievaním krvi alebo iných jatočných odpadkov s uhličitanom draselným. Pre svoje výborné adsorbčné sa používajú predovšetkým v lekárstve, napríklad na odstraňova- nie niektorých toxínov alebo plynov z čriev alebo pri zažívacích ťažkostiach.
Zlúčeniny uhlíka
Prvý charakterizovaný plyn iný ako vzduch bol oxid uhličitý. Okolo rokov 1752-54 ho identifikoval
J. BLACK, ktorý ho nazval „fixný vzduch“. Plyn vznikal „stratou hmotnosti“ kriedy (CaCO3) alebo pôso- bením kyselín na uhličitany. Na základe výsledkov svojich pokusov Black určil, že vápenec je zlúčenina vápna (CaO) a fixného vzduchu (CO2). Podobné pokusy robil aj s bielou magnéziou (MgCO3). Black dokázal, že identifikovaný plyn je totožný s „lesným plynom“ holandského chemika J. B. van HELMON- TA, ktorý ho pozoroval pri kvasení a horení. Helmont ho bližšie preskúmal a opísal ako plyn bezfarebný, bez zápachu a ťažší ako vzduch. V roku 1757 Joseph Black ukázal, že oxid uhličitý vzniká fermentáciou rastlín, horením uhlia a dýchaním živočíchov (ľudí).





    Oxid uhoľnatý CO je bezfarebný plyn bez zápachu. Je ľahší ako vzduch, málo rozpustný vo vode. Je veľmi toxický. Toxicita oxidu uhoľnatého je spôsobená tým, že sa viaže na krvné farbivo hemoglobín, ktoré tým stráca svoju schopnosť viazať kyslík; je krvným jedom. Afinita hemoglobínu k oxidu uhoľnatému je omnoho vyššia ako ku kyslíku. K uduseniu tak stačí veľmi nízka koncentrácia oxidu uhoľnatého. Naproti tomu pri vdychovaní vzduchu bez oxidu uhoľnatého, zvlášť však čistého kyslíka, je oxid uhoľnatý hemoglo- bínom spontánne uvoľňovaný. Horí modrým plameňom na oxid uhličitý.
Obr. 2.9 Modely molekuly oxidu uhoľnatého

    Oxid uhoľnatý je súčasťou generátorového alebo vodného plynu, ktoré sa používajú ako palivá. Taktiež vzniká pri výrobe mnohých kovov redukciou ich oxidov koksom. Generátorový plyn sa získava vedením vzduchu cez rozžeravený koks. Oxid uhoľnatý vzniká nedokonalým spaľovaním uhlíka.

    Vodný plyn sa vyrába vháňaním vodnej pary na rozžeravený koks. Oxidácia uhlíka vodou je silne endotermická reakcia.

    V prevažnej väčšine chemických reakcií vystupuje oxid uhoľnatý ako silné redukčné činidlo, napríklad pri výrobe železa (viac kapitola 3).


    Oxid uhličitý CO2 je bezfarebný, nehorľavý a veľmi stály plyn nepríjemného zápachu a mierne kyslej chuti. Je 1,5-krát ťažší ako vzduch. Oproti oxidu uhoľnatému je oxid uhličitý rozpustný vo vode, tvorí slabú kyselinu uhličitú. Podstatnú časť roztoku oxidu uhličitého vo vode tvoria hydratované molekuly CO2 · xH2O. Zahriatím sa kyselina uhličitá rozkladá opäť na vodu a oxid uhličitý.


Obr. 2.10 Modely molekuly oxidu uhličitého

    So vzrastajúcou teplotou rozpustnosť oxidu uhličitého vo vode klesá, takže varom je ho možné z vody úplne odstrániť (odstránenie prechodnej tvrdosti vody, kapitola 1.2). Je nedýchateľný, ale nie je toxický pokiaľ jeho obsah vo vzduchu neprekročí 10 % obj. Potom sa dostaví ospalosť, strata vedomia a nakoniec smrť spôsobená predovšetkým nedostatkom kyslíka. Z tohto dôvodu je potrebné vchádzať do pivníc, v ktorých sa kvasí víno, s horiacou sviečkou, a tak kontrolovať, či je v miestnosti dostatok kyslíka. Tiež je potrebné túto kontrolu vykonať aj pri kopaní hlbokých studní, pri zostupovaní do silážnych jám.
    Oxid uhličitý sa nachádza v atmosfére, kde sa neustále dostáva dýchaním organizmov, rozkladom organických látok, hnitím a spaľovaním fosílnych palív ako sú uhlie, ropa a zemný plyn. Na niektorých miestach uniká zo zemského povrchu. Oxid uhličitý tvorí 0,03 % objemu čistého vzduchu v atmosfé- re. Je rozpustený v prírodných vodách, predovšetkým vo vodách minerálnych, ktoré ho niekedy obsahujú v značných množstvách. Pridáva sa do šumivých nápojov, vín či piva. Veľké množstvo oxidu uhličitého je viazané v uhličitanoch.





    Oxid uhličitý vzniká dokonalým spaľovaním uhlíka v nadbytku kyslíka, rozkladom uhličitanov žíhaním alebo kyselinami, alkoholovým kvasením sacharidov a pri rozklade odumretých rastlinných a živočíšnych organizmov (tlenie a hnitie).


				


Skleníkový efekt
    Oxid uhličitý je jedným z plynov, ktorých neustále sa zvyšujúca koncentrácia v atmosfére zapríčiňuje vznik tzv. skleníkového efektu, v dôsledku ktorého dochádza k otepľovaniu atmosféry Zeme. Priemerná teplota prízemných vrstiev vzduchu vzrástla za posledných 100 rokov o 0,5 °C, čo spôsobilo, že mor- ská hladina stúpla približne o 10 až 20 cm. Takéto postupné otepľovanie je označované ako globálne otepľovanie.
    Plyny, ktoré spôsobujú skleníkový efekt, sa nazývajú skleníkové plyny. Okrem oxidu uhličitého je to hlavne voda vo forme vodnej pary, metán, oxid dusný, ozón (viac kapitola 2.6) a freóny. Tieto plyny po- hlcujú teplo vyžarované zo zemského povrchu vo forme infračerveného žiarenia, a tým udržiavajú našu at- mosféru v rozmedzí určitých teplôt, ktoré umožňujú, aby na Zemi existoval život. Navyše svojím pôsobením zabezpečujú rovnováhu medzi energiou, ktorá na Zem prichádza a energiou, ktorá sa vracia do vesmíru. Ak však koncentrácia týchto plynov narastá, prichádzajúce slnečné žiarenie na zemský povrch tieto plyny prepustia, avšak tepelné infračervené vyžarovanie zemského povrchu pohltia, neprepustia všetko späť do atmosféry. Tak sa naruší rovnováha a vyžarované žiarenie zo zemského povrchu sa odrazom od vrstvy skleníkových plynov dostáva späť na zemský povrch. Tým neustále prispieva k zvyšovaniu teploty zem- ského povrchu a priemernej teploty atmosféry. Plyny tak plnia funkciu akejsi „strechy skleníka“, ktorá ne- bráni slnečnému žiareniu prenikať dnu, ale neprepúšťa ho von. Odtiaľ pochádza názov „skleníkový efekt“ a následne „skleníkové plyny“. Dôsledkami skleníkového efektu sú predovšetkým:
• zmenšovanie sa rozdielu teplôt medzi rovníkom a pólmi,
• zvýšenie nárazových dažďových zrážok,
• zlepšenie poľnohospodárskych podmienok v severných oblastiach,
• suché pásma sa stávajú ešte suchšími a polopúšte sa menia na púšte,
• zmena smeru morských prúdov (aj teplého Golfského prúdu),
• roztápanie arktických a najmä antarktických ľadovcov, tým stúpanie hladiny oceánov, zaplavenie prímorských a pobrežných oblastí s malou nadmorskou výškou, erózia pobreží, zasolenie sladkých vôd.








    Medzi soli odvodené od kyseliny uhličitej patria uhličitany a hydrogenuhličitany. Vlastnosti a význam niektorých uhličitanov a hydrogenuhličitanov sú uvedené v časti 1.3 a 1.4. Z ďalších zlúčenín uhlíka sú význam- né kyanovodík HCN a sírouhlík CS2. Osobitnú skupinu tvoria zlúčeniny uhlíka s vodíkom nazývané uhľovodíky. Uhlík je schopný reťaziť sa a vytvárať dlhé reťazce, ktoré môžu byť aj rozvetvené. Uhľovodíky spolu s ich derivát- mi sú predmetom štúdia organickej chémie, ktorej sa venujeme v ďalších kapitolách tejto učebnice.
    Sírouhlík – sulfid uhličitý CS2 je bezfarebná kvapalina príjemnej éterickej vône, ktorá je prchavá a horľavá. Dlhším státím zhnedne a získa nepríjemný zápach. Sulfid uhličitý má silné toxické účinky a môže spôsobiť ťažké poruchy nervového systému a mozgu. Používa sa ako rozpúšťadlo mnohých látok (jód, kryštalická síra, biely fosfor, tuky, živice, kaučuk a pod.). Vo vode sa prakticky nerozpúšťa.
    Kyanovodík HCN je bezfarebná kvapalina horkomandľového zápachu, veľmi toxická. Už pri veľmi nízkych koncentráciách spôsobuje rýchle ochrnutie dýchacieho centra nervovej sústavy. Soli kyseliny kyanovodíkovej – kyanidy M(CN) vo vodnom roztoku silne hydrolyzujú. Kyanidové anióny CN– sa svojimi vlastnosťami veľmi podobajú vlastnostiam halogenidových iónov. Podobné sú si aj svojou rozpustnosťou. Preto sú často nazývané aj ako pseudohalogenidy. Známy je kyanid draselný KCN nazývaný cyankáli, ktorý je vysoko toxický.
    Medzi ďalšie zlúčeniny uhlíka patria aj najvýznamnejšie deriváty kyseliny uhličitej. Jej diamid, ktorý je známy pod svojim triviálnym názvom močovina CO(NH2)2, a dichlorid nazývaný tiež fosgén COCl2. Obe zlúčeniny sú kvôli svojej štruktúre a vlastnostiam predmetom štúdia organickej chémie.

Výskyt a význam uhlíka a jeho zlúčenín
    Grafit sa nachádza prirodzene predovšetkým v oblasti Srí Lanky, na Madagaskare, na Novom Zé- lande, v USA a v Rusku. Najviac grafitu sa spotrebuje pri výrobe ocele, v zlievárňach ako žiaruvzdorný





materiál, na výrobu taviacich téglikov. Je využívaný na výrobu elektród, monokryštálových vlákien, trysiek, karbidov, konzervačných prostriedkov, ceruziek, moderátorov v jadrových reaktoroch, na brzdové oblože- nie, v gumárenskom priemysle ako náter na ochranu proti korózii (tzv. havranie striebro). Jemne šupinovitý grafit slúži ako mazací prostriedok.
    Diamant sa v prírode vyskytuje predovšetkým v prastarých vulkanických jamách uložený v relatívne mäkkých, tmavo sfarbených horninách nazývaných modrý základ alebo kimberlit podľa mesta Kimber- ly v Južnej Afrike. Tam boli tieto jamy v roku 1870 prvýkrát objavené. Významné náleziská diamantu sú v Južnej Afrike, Austrálii, Indii, Brazílii a na Sibíri. Len 5 % celkového množstva vyťaženého diamantu je použitých na výrobu šperkov v klenotníctve. Tepelná vodivosť diamantu hrá významnú úlohu pri jeho využití vo vrtných súpravách.
    Fulerény sú pripravované prevažne synteticky, v prírode sa nachádzajú v malých množstvách, v tzv. fulguritoch. Fulerény sú vďaka ich supravodivosti využívané predovšetkým v elektronike a optoelektronike. Široké uplatnenie majú v oblasti nanotechnológií. Keďže fulerény a ich deriváty majú duté štruktúry, pou- žívajú sa vo farmakológií na transport liečiv.
    Veľké množstvo oxidu uhličitého sa spotrebúva na výrobu uhličitanov, niekto- rých organických kyselín a močoviny. Používa sa na vytvorenie inertnej atmosféry pri niektorých chemických reakciách, kde je nežiaduca prítomnosť kyslíka. Okrem oxidu uhličitého sa ako plyny na vytvorenie inertnej atmosféry používajú dusík N2 či argón Ar.
    Oxid uhličitý je nehorľavý, a preto sa využíva v snehových a penových hasiacich prístrojoch (obr. 2.12). Snehové sa nazývajú z dôvodu, že stlačený oxid uhličitý pri vypúšťaní z tlakovej nádoby tuhne a strieka v podobe vločiek. V penových hasiacich prístrojoch je hasiacou látkou zmes penidla, ktorého iniciovaním vzniká oxid uhličitý.

    Pre technické účely sa oxid uhličitý dodáva skvapalnený v tlakových nádobách označených sivým pásom alebo tuhý ako tzv. suchý ľad (môžete ho vidieť u poulič- ných predajcov s mraziacimi boxami, kde je použitý namiesto ľadu a parí sa z neho, tuhý CO2 pri teplote –78,5 °C sublimuje).

Obr. 2.12 Snehový hasiaci prístroj




    Rádioizotop uhlíka 14C sa využíva pri určovaní veku objektov organického pôvodu rádiouhlíkovou metódou. Táto metóda je jednou z techník datovania prínosnou pre vedné disciplíny ako geológia, antropológia či archeológia. Využíva sa pri nej pokles obsahu rádioizotopu uhlíka 14C, ktorý je zabudo- vaný v tkanivách organizmov. Tento rádioizotop vzniká alfa premenou rádioizotopu dusíka 14N, ktorý sa nachádza v ovzduší. Metóda umožňuje určiť vek vzoriek starých 50 až 70 000 rokov.







• Grafit – tuha má vrstevnatú štruktúru, medzi vrstvami pôsobia slabé van der Waalsove sily, čo pred- určuje jeho vlastnosti ako mäkkosť, štiepiteľnosť a schopnosť otierať sa.
• Diamant je najtvrdšou prírodninou. Pevné kovalentné väzby medzi atómami uhlíka určujú jeho vlast- nosti, ktorými sú tvrdosť a pevnosť.
• Fulerény sú najčistejšou formou uhlíka. Sú tvorené molekulami s najmenším počtom atómov uhlíka
20. Najvýznamnejším predstaviteľom fulerénov je fulerén C60, ktorý je najsymetrickejšou molekulou spomedzi všetkých známych molekúl.
• Okrem čistých kryštalických modifikácií sa uhlík nachádza v prírode aj v podobe ďalších rozšírenej- ších foriem ako koks, sadze, drevené uhlie, kostné uhlie, krvné a živočíšne uhlie, aktívne uhlie.
• Oxid uhoľnatý je bezfarebný plyn, o niečo ľahší ako vzduch, nerozpustný vo vode. Je vysoko toxický. Už jeho nízke koncentrácie spôsobujú udusenie, pretože sa ľahko viaže na červené krvné farbivo hemoglobín a zabraňuje tak prenosu kyslíka krvou.
• Oxid uhličitý je bezfarebný plyn, jeho hustota je asi 1,5-krát väčšia ako hustota vzduchu. Tvorí 0,03 % objemu čistého vzduchu v atmosfére. Vo vode je rozpustný. Je nehorľavý, využíva sa ako náplň hasia- cich prístrojov, taktiež na chladenie ako suchý ľad.
• Oxid uhličitý spolu s ďalšími plynmi ako vodná para, metán, oxid dusný, ozón a freóny patrí k sklení- kovým plynom, ktoré veľkou mierou prispievajú ku globálnemu otepľovaniu Zeme.
• Medzi významné zlúčeniny uhlíka patria uhličitany, hydrogenuhličitany, kyanovodík, sírouhlík.
• Grafit sa používa na výrobu ceruziek (tuha), do náterov proti korózii, na výrobu elektród a ako mode- rátor v jadrových reaktoroch.
• Diamant sa využíva predovšetkým v klenotníctve, na rezanie a na výrobu vrtných súprav.
• Fulerény majú široké využitie vďaka svojej supravodivosti, v oblasti elektroniky, optoelektroniky a nano- technológiách.

1. Uhlík sa vyskytuje v troch základných alotropických modifikáciách. Priraďte ich názvy k nasledujúcim charakteristikám:
a) mäkká čierna látka,
b) symetrické molekuly s najmenším počtom atómov uhlíka 20,
c) tvrdá priezračná látka.
2. Vyberte správne tvrdenie.
a) Oxid uhličitý má väčšiu hustotu ako oxid uhoľnatý.
b) Oxid uhoľnatý je pre človeka toxický, je krvným jedom.
c) Oxid uhličitý je nerozpustný vo vode.
d) Oxid uhoľnatý sa využíva pri výrobe železa ako redukovadlo.
3. Vyberte správne tvrdenie.
a) Vodný roztok oxidu uhličitého je zásaditý.
b) Uhlík sa zaraďuje medzi nekovy.
c) Alotropická modifikácia uhlíka – grafit nevedie elektrický prúd.
d) Kyanid draselný je veľmi toxický.
4. Vyberte správne tvrdenie. Oxid uhoľnatý:
a) je toxický plyn so silnými redukčnými účinkami,
b) vzniká spaľovaním uhlíkatých látok pri dostatočnom prístupe vzduchu,





c) je reaktívny plyn s oxidačnými účinkami, vzniká pri tlení organických látok,
d) je plyn, ktorého vdýchnutím sa človek dusí.
5. Vyberte správne tvrdenie. Oxid uhličitý:
a) vzniká nedokonalým spaľovaním uhlíkatých látok, tepelným rozkladom uhličitanov alebo ich rozkladom účinkom silných kyselín,
b) patrí k skleníkovým plynom,
c) sa používa ako inertná atmosféra, tam kde nie je žiadúca prítomnosť kyslíka,
d) sa používa v snehových hasiacich prístrojoch ako suchý ľad.
6. Vytvorte dvojice:
A) diamant	1) filter v plynových maskách, digestoroch
B) tuha	2) vysokovýhrevné palivo
C) sadze	3) rezanie skla
D) koks	4) výroba ceruziek
E) aktívne uhlie	5) farbivo do tušu
7. Penové hasiace prístroje obsahujú stlačený oxid uhličitý alebo sa pri hasení tento oxid vyvíja reagova- ním náplne. Napríklad reakciou hydrogenuhličitanu sodného so zriedenou kyselinou chlorovodíkovou. Napíšte rovnicu tejto chemickej reakcie.
8. Na internete vyhľadajte podrobnejšie informácie o problematike globálneho otepľovania Zeme v súvislosti so skleníkovým efektom. Vyhľadajte organizácie, ktoré sa svojou činnosťou najviac aktivi- zujú v oblasti zabránenia, prípadne zníženia koncentrácie skleníkových plynov v atmosfére.
9. Uveďte aspoň dva príklady (značky, vzorce alebo chemické názvy) inertného plynu.
10. Napíšte čo najviac chemických rovníc reakcií, ktorých produktom je oxid uhličitý.

2.3 Kremík
    Kremík sa nachádza v 14. skupine a 3. perióde periodickej sústavy prvkov. Po kyslíku je kremík dru- hým najrozšírenejším prvkom v zemskej kôre.
Tab. 2.4 Základné charakteristiky kremíka

Značka prvkuSlovenský názov
ZElektrónová konfigurácia atómuElektrone gativita (Pauling)Molárna hmotnosť/ g·mol–1Teplota topenia/
°CHustota/ g·cm–3Oxidačné čísloSiKremík14[Ne]3s23p21,928,08614202,33– IV, IV* tučným písmom je zvýraznené stabilnejšie oxidačné číslo

Fyzikálne a chemické vlastnosti kremíka
    Kremík je tmavosivá, veľmi tvrdá avšak krehká kryštalická látka. Svojou štruktúrou sa podobá štruktúre diamantu. Kremík, podobne ako uhlík má schopnosť reťaziť sa, tvorí však len krátke reťazce. Väzby Si–Si sú oproti väzbám C–C slabšie, aj väzby Si–H sú slabšie ako väzby C–H. Naproti tomu väzba Si–O je pev- nejšia ako väzba C–O, preto sa kremík s naviazanými uhľovodíkovými zvyškami R– ochotnejšie reťazí cez kyslík a tvorí zlúčeniny s názvom silikóny (kremičitany - silikáty).
Vďaka svojej štruktúre je kremík na vzduchu stály. Je polokov a polovodič.
    Elementárny kremík sa vyrába redukciou oxidu kremičitého veľmi čistým koksom. Reakcia prebieha v elektrickej oblúkovej peci.





    Kremík nie je príliš reaktívny prvok. Je takmer úplne odolný voči pôsobeniu vzdušného kyslíka a vody, reakcii s nimi podlieha až pri vysokých teplotách. Jeho povrch je pokrytý vrstvičkou oxidu kremičitého. Odolný je aj voči roztokom kyselín okrem kyseliny fluorovodíkovej. V zriedených roztokoch hydroxidov alkalických kovov sa rozpúšťa za uvoľňovania vodíka.

Zlúčeniny kremíka
    Oxid kremičitý SiO2 je na rozdiel od oxidu uhličitého tuhá, ťažko taviteľná zlúčenina. Nie je tvorený jednoduchými molekulami, jednotlivé atómy sú v ňom viazané cez kyslík. Preto je kryštál oxidu kremičité- ho jedna obrovská molekula (obr. 2.13). Vysušený hydratovaný oxid kremičitý – silikagél sa využíva ako sušiaca látka, má veľmi dobré adsorpčné vlastnosti.
Obr. 2.13 Modely štruktúry oxidu kremičitého



    Najrozšírenejšou modifikáciou oxidu kremičitého v prírode je kremeň (obr. 2.14). Bezfarebný kryštalický kremeň sa nazýva krištáľ. Rôzne farebné odrody kremeňa sú: ametyst – fialový, ru- ženín – ružový, záhneda – hnedá, citrín – žltý (obr. 2.15). Oveľa častejšie sa vyskytuje vo forme piesku (kremenný piesok) alebo zne- čistený.

Obr. 2.14 Kremeň (foto: S. Jeleň)

Obr. 2.15 Odrody kremeňa, v poradí: záhneda, ametyst (foto: S. Jeleň)
    Chemicky je oxid kremičitý veľmi stály. Z kyselín reaguje len s kyselinou fluorovodíkovou za vzniku plynného fluoridu kremičitého. Keďže oxid kremičitý je základnou stavebnou zložkou skla (viac ďalej), kyselinu fluorovodíkovú nemožno uskladňovať v sklených fľašiach, leptá sklo.

    Kyseliny kremičité (napr. H2SiO3, H4SiO4) a ich soli kremičitany majú popri oxide kremičitom význam v sklárskom priemysle. Náhradou niektorých atómov kremíka v štruktúre kremičitanov atómami hliníka vznikajú hlinitokremičitany, z nich najznámejšie sú živce a zeolity. Zlúčeniny kremíka s vodíkom sú známe pod názvom silány SinH2n+2. Z halogenderivátov je najvýznamnejší chlorid kremičitý SiCl4.





Výskyt a význam kremíka a jeho zlúčenín
    Kremík je biogénny prvok. V ľudskom organizme je kremík súčasťou kostí, chrupaviek, zubnej sklo- viny či placenty. Ovplyvňuje rast organizmu, priamo sa zúčastňuje procesu kalcifikácie kostí a pri zrení kolagénu. Podieľa sa na elasticite kože, svalov, cievnych stien, vlasov a nechtov.
    Kremík sa využíva predovšetkým v elektronike na výrobu súčiastok. Oxid kremičitý a jeho odro- dy sú využívané v klenotníctve. Veľký význam má pre sklársky a keramický priemysel. Pre stavebníctvo je významnou látkou hlinitokremičitan vápenatý, ktorý je hlavnou zložkou cementu.
Sklo a sklársky priemysel
    Sklo je významným technickým a spotrebným materiálom amorfných vlastností. Základnými surovi- nami na jeho výrobu sú oxid kremičitý, vápenec a sóda. Miešajú sa v určitom pomere podľa druhu skla. Spolu s črepinami starého skla sa tavia pri teplote 1400 – 1500 °C, následne sa zmes ochladí a tuhne. Zloženie obyčajného skla (tabuľového) sa vyjadruje ako súčin oxidov: Na2O · CaO · 6SiO2. Na výrobu skiel špeciálnych vlastností sa do zmesi pridávajú MgO, BaO (vyšší index lomu), ZnO, PbO (lepšie optické vlastnosti). Chemické sklo obsahuje B2O3. Za účelom získania skla požadovanej farby sa do skloviny pridávajú kovy a oxidy kovov, napríklad sfarbenie modré – CoO, fialové – MnO2, zelené – FeO, žltohnedé
– Fe2O3, modrozelené – CuO, červené – Cu alebo Au.
    Sklo vyrobené iba z čistého oxidu kremičitého sa nazýva kremenné sklo. Má odlišné vlastnosti oproti bežným sklám. Prepúšťa ultrafialové žiarenie, má veľmi vysokú teplotu tavenia, je tvrdé, opticky čisté. Pou- žíva sa v optike na výrobu šošoviek a zrkadiel, aj na výrobu laboratórnych téglikov, misiek. Mliečne sklo sa získava pridaním fosforečnanu alebo fluoridu vápenatého. Vodné sklo je zmes sodných solí kremičitých kyselín.


Keramický priemysel

Obr. 2.16 Výroba skla

    Základnou surovinou keramického priemyslu je kaolín, ktorého podstatnou zložkou je hlinitokremiči- tan – ílový minerál kaolinit Al2(OH)4Si2O5. Vzniká zvetrávaním živcov. Z veľmi čistého kaolínu s prídavkom jemne rozomletého živca a kremeňa sa vyrába porcelán. Z menej kvalitných keramických surovín – ílov, sa vyrábajú hrnčiarske výrobky, tehly, sušená krytina.







1. Po kyslíku sú v zemskej kôre najrozšírenejšími prvkami:
a) Si a Fe,
b) Al a Fe,
c) Si a Al,
d) C a Si.
2. Doplňte tvrdenie.
Tavením kremenného piesku so zmesou alkalických uhličitanov a následným stuhnutím tejto amorfnej taveniny vzniká ............................ .
3. Vyberte správne tvrdenie.
a) Z kaolínu sa vyrába porcelán.
b) Tavením kremenného piesku sa vyrába cement.
c) Piesok obsahuje prevažne SiO2.
d) Z hlinitokremičitých ílov sa vyrába keramika.
4. Vyberte správne tvrdenie. Prvok kremík:
a) je polovodič, jeho elektrická vodivosť s teplotou rastie,
b) zaraďujeme medzi nekovy pretože nevedie elektrický prúd,
c) sa v čistom stave používa na výrobu elektronických súčiastok,
d) sa v čistom stave vo veľkom množstve nachádza na povrchu vesmírnych telies.
5. Vyberte správne tvrdenie. Kaolín:
a) patrí k najbežnejším kremičitanovým horninám, je veľmi pevný,
b) je sfarbený do hnedočervena v závislosti od obsahu rumelky,
c) je prírodná zmes hlinitokremičitanov, ktorá je spolu s jemne mletým živcom a kremeňom základnou surovinou na výrobu porcelánu,
d) je minerál obsahujúci okrem hliníka aj cín.

2.4 Dusík
    Dusík sa nachádza v 15. skupine a 2. perióde periodickej sústavy prvkov. Spolu s ním patria do tej- to skupiny aj prvky fosfor, arzén, antimón a bizmut. Dusík a fosfor sú nekovy, arzén a antimón polokovy a bizmut kov. V tejto a nasledujúcej kapitole sa budeme venovať prvkom dusík a fosfor.
Tab. 2.5 Základné charakteristiky dusíka

Značka prvkuSlovenský názov
ZElektrónová konfigurácia atómuElektro- negativita (Pauling)Molárna hmotnosť/ g · mol–1Teplota topenia/
°CTeplota varu/°CHustota/ g · cm–3Oxidačné čísloNDusík7[He]2s22p33,014,01–210–195,80,00125od –III po V
Fyzikálne a chemické vlastnosti dusíka
    Dusík je tvorený dvojatómovými molekulami N2. Molekula dusíka je veľmi stabilná, pretože atómy dusíka sú v nej viazané pevnou trojitou väzbou. Maximálna väzbovosť dusíka je štyri (napríklad v amón- nom katióne). Dusík je bezfarebný plyn bez zápachu. Je ľahší ako vzduch. Vo vode je menej rozpustný ako kyslík. Dusík sa priemyselne získava frakčnou destiláciou skvapalneného vzduchu. Prepravuje sa v tlakových nádobách označených čiernou farbou.






	
Obr. 2.17 Modely molekuly dusíka
    Dusík vzniká ako produkt pri mnohých chemických reakciách, napríklad aj tepelným rozkladom dichrómanu amónneho (NH4)2Cr2O7, ktorý sa rozkladá už pri priložení horiacej špajdle. Ďalšími produktmi rozkladu sú oxid chromitý a vodná para.

Obr. 2.18 Rozklad dichrómanu amónneho
    Za bežných podmienok je dusík takmer nereaktívny. Zlučuje sa iba s niektorými prvkami s malou hodnotou elektronegativity (Li, Ca, Mg) za vzniku nitridov, binárnych zlúčenín, v ktorých má atóm dusíka oxidačné číslo –III. Jeho reaktivita narastá zvyšovaním teploty, molekuly dusíka sa štiepia na atómy. Vďaka veľkej hodnote elektronegativity (má tretiu najväčšiu hodnotu po fluóre a kyslíku) sa môže dusík podieľať na tvorbe vodíkových väzieb.

Zlúčeniny dusíka
    Najvýznamnejšou zlúčeninou dusíka je amoniak NH3, jeho vodný roztok je nazývaný aj čpavok. Amo- niak je bezfarebný plyn nepríjemného štipľavého zápachu, leptá sliznice. Patrí medzi silné žieraviny, je to- xický. Je ľahší ako vzduch, veľmi ľahko sa dá skvapalniť. Tak ako voda, aj amoniak je dobrým rozpúšťadlom mnohých látok. Amoniak sa priemyselne vyrába Haberovou–Boschovou metódou – priamou syn- tézou plynného dusíka a vodíka. Syntéza sa uskutočňuje pri vysokom tlaku a teplote a za prítomnosti katalyzátora (najčastejšie železa). Za objav tejto metódy bola v roku 1918 udelená nemeckému chemikovi
F. HABEROVI Nobelova cena za chémiu. Táto metóda je označovaná ako medzník priemyslových výrob, pretože umožnila masovú výrobu hnojív.


Obr. 2.19 Modely molekuly amoniaku





    Väzby v molekule amoniaku sú polárne. Atóm dusíka má voľný elektrónový pár, jeho oxidačné číslo je –III. Polárne molekuly amoniaku majú schopnosť viazať sa navzájom vodíkovými väzbami. Ich polarita spôsobuje veľmi dobrú rozpustnosť amoniaku vo vode. V 1 dm3 vody sa pri normálnych podmienkach rozpustí až 1 176 dm3 plynného amoniaku. Varom sa z vody amoniak úplne odparí.
   Amoniak má zásaditý charakter, vďaka voľnému elektrónovému páru na atóme dusíka má schop- nosť viazať protón za vzniku amónneho katiónu NH+:

+	–	2
Vodný roztok amoniaku obsahuje okrem molekúl NH3 aj ióny a NH a OH . Je slabou zásadou. Vodný
roztok amoniaku možno neutralizovať kyselinami za vzniku amónnych solí. Okrem spomínaných protolytic-
kých reakcií sa môže vo vodných roztokoch amoniak zúčastňovať aj na komplexotvorných reakciách ako donor elektrónových párov. Amónne soli sa najčastejšie pripravujú zavádzaním plynného amoniaku do vodného roztoku príslušnej kyseliny alebo vzájomnou reakciou ich vodných roztokov. Väčšina amónnych solí je dobre rozpustná vo vode a pri zvýšenej teplote sa rozkladá na plynný amoniak a kyselinu.

    Pokiaľ má anión kyseliny oxidačné vlastnosti, vznikajúci amoniak sa oxiduje až na dusík alebo jeho oxid. Napríklad laboratórne sa môže dusík pripraviť termickým rozkladom dusitanu amónneho. Väzby v molekulách amónnych solí sú iónové, amónne soli sú tuhé kryštalické látky.
    Dusík vytvára s kyslíkom oxidy, v ktorých majú atómy dusíka oxidačné číslo I až V. K najvýznamnejším patria oxid dusný, oxid dusnatý a oxid dusičitý.
    Oxid dusný N2O je bezfarebný plyn príjemnej vône. Nie je toxický, vďaka svojim narkotickým účinkom sa v lekárstve používa ako inhalačná anestéza – anestetikum. Jeho inhalácia pôsobí na človeka omamu- júco, preto sa nazýva aj rajský plyn.
Oxid dusnatý NO je bezfarebný plyn, na vzduchu veľmi rýchlo podlieha oxidácii na oxid dusičitý.
Vzniká ako medziprodukt pri výrobe kyseliny dusičnej.
    Oxid dusičitý NO2 je pri bežných laboratórnych podmienkach plyn červenohnedej farby. Obsahuje aj malé množstvo molekúl jeho diméru N2O4, ktoré ľahko vytvára vďaka prítomnosti nespáreného elek- trónu v jeho molekule. Množstvo molekúl diméru rastie so znižovaním teploty zmesi.

2 V literatúre sa často uvádza zlúčenina hydroxid amónny NH4OH, ktorá ale neexistuje ani voľná a ani vo vodnom roztoku.





    Je veľmi toxický. Jeho obsah v ovzduší je neustále monitorovaný. Patrí medzi kontaminanty život- ného prostredia. Spolu s oxidom dusnatým sa označujú ako NOx. Reakciou s vodou disproporcionuje na kyselinu dusitú a dusičnú.

		
Obr. 2.21 Modely molekuly NO2	Obr. 2.22 Modely molekuly N2O4
   Medzi ďalšie významné zlúčeniny dusíka patrí kyselina dusičná HNO3 a jej soli dusičnany obsahu- júce anión NO–. Kyselina dusičná je bezfarebná kvapalina, ktorá sa dlhším státím v zásobnej fľaši sfarbuje do hneda od prítomného oxidu dusičitého.
Obr. 2.23 Modely molekuly kyseliny dusičnej

    Kyselina dusičná je silná kyselina so silnými oxidačnými účinkami. Ich miera závisí od koncen- trácie kyseliny, od druhu oxidovanej látky a od teploty pri reakcii. Jej zriedený roztok reaguje s meďou za vzniku oxidu dusnatého, reakciou koncentrovanej kyseliny dusičnej s meďou vzniká oxid dusičitý.

    Hodnota disociačnej konštanty kyseliny dusičnej Ka je väčšia ako 10, čo znamená, že táto kyselina je v roztoku takmer úplne disociovaná, okrem extrémne kyslých roztokov:

Kyselina dusičná voči kyseline sírovej vystupuje ako báza:

    Všetky kovy okrem zlata a niektorých platinových kovov kyselina dusičná oxiduje. Zlato a niektoré platinové kovy sa rozpúšťajú len v zmesi koncentrovaných kyselín HCl a HNO3 zmiešaných v pomere 3 : 1. Táto zmes sa nazýva lúčavka kráľovská.


    Kyselina dusičná sa vyrába katalytickou oxidáciou amoniaku. Vzniká oxid dusnatý, ktorý sa vzduš- ným kyslíkom oxiduje na oxid dusičitý. Ten následne reaguje s vodou za vzniku kyseliny dusičnej.


				

    Kyselina dusičná nereaguje so všetkými kovmi, ako napríklad železo, chróm či hliník. Kovy sa v tejto kyseline pasivujú. Kovy sa chránia pred reakciou s kyselinou tým, že na svojom povrchu vytvoria súvislú ochrannú vrstvičku prevažne svojich oxidov. Pri niektorých kovoch môže táto ochranná vrstvička obsahovať aj hydroxidy, prípadne soli príslušnej kyseliny. Tento jav sa nazýva pasivácia kovov.





Výskyt a význam dusíka a jeho zlúčenín
    Voľný dusík tvorí 78 % objemu čistého vzduchu v atmosfére. Nachádza sa aj v sopečných plynoch a v niektorých plynoch vyvierajúcich z prameňov minerálnych vôd. Viazaný v zlúčeninách sa dusík v prírode vyskytuje v amoniaku, dusičnanoch, dusitanoch, bielkovinách a iných organických zlú- čeninách. Najrozšírenejším minerálom dusíka je dusičnan sodný nazývaný čílsky liadok.
    Dusík je jedným z najvýznamnejších biogénnych prvkov. Patrí medzi makroprvky. Je nenahradi- teľným prvkom v aminokyselinách a nukleových kyselinách. Je súčasťou odpadových produktov katabo- lizmu dusíkatých látok.
    Voľný dusík sa používa ako inertná atmosféra. Zmesou dusíka a argónu sa plnia žiarovky. Je základ- nou surovinou na výrobu veľkého počtu jeho zlúčenín, syntetického amoniaku, oxidu dusnatého, kyseliny dusičnej, dusíkatých hnojív. Skvapalnený amoniak sa využíva ako chladiace médium pri získavaní níz- kych teplôt, pri výrobe mnohých polymérov, napríklad nylónu alebo polyamidov. Amoniak je redukčným činidlom.
    Veľký význam majú amónne soli. Chlorid amónny známy aj pod názvom salmiak, sa používa ako náplň do suchých článkov, je súčasťou niektorých liečiv. Síran amónny, dusičnan amónny (amónny liadok) a dusičnan draselný sú podobne ako skvapalnený amoniak významnými priemyselnými hnojivami (viac časť 2.5). Uhličitan amónny sa používa v pekárňach na kyprenie cesta, podobne ako NaHCO3.
    Oxidy dusíka sú zložkou priemyselných imisií a emisií, výfukových plynov automobilov a nadzvuko- vých lietadiel. Spolu s oxidmi síry sa oxidy dusíka NOx podieľajú na vzniku kyslých dažďov (časť 2.7). Oxid dusný sa používa aj ako hnací plyn v šľahačkových sprejoch.
    Medzi najvýznamnejšie anorganické kyseliny patrí kyselina dusičná. Najčastejšie sa dodáva ako vodný roztok w = 0,63. Využíva sa predovšetkým pri výrobe výbušnín a farbív. Spolu s kyselinou sírovou tvorí tzv. nitračnú zmes používanú na nitráciu organických zlúčenín.


1. Napíšte vzorce chemických zlúčenín:
a) chlorid amónny,
b) síran amónny,
c) dusičnan amónny,
d) uhličitan amónny.
2. Vyberte správne tvrdenie.
a) Molekuly dusíka sa za normálnych podmienok nachádzajú v plynnom skupenstve.
b) V atmosfére sa dusík nachádza vo forme molekúl N3.
c) Dusík patrí k biogénnym prvkom, v živých organizmoch sa nachádza napríklad v bielkovinách.
d) Dusík sa v prírode nachádza aj viazaný v dusičnanoch.





3. Zdôvodnite, prečo reakciou zriedenej kyseliny dusičnej s meďou nevzniká vodík.
4. Doplňte tvrdenie.
Molekula dusíka N2 je mimoriadne stabilná, pretože obsahuje	väzbu.
5. Vyberte správne tvrdenie. Zásaditý charakter amoniaku možno vysvetliť:
a) trojväzbovosťou dusíka,
b) schopnosťou viazať protón za vzniku amónneho katiónu NH+ ,
c) kovalentnými väzbami N–H,
d) prítomnosťou nasýtených väzieb v molekule.
6. Vyberte správne tvrdenie.
a) Amoniak je za štandardných podmienok v kvapalnom skupenstve.
b) Vodný roztok amoniaku je kyslý.
c) Plynný amoniak je veľmi toxický.
d) Amoniak má charakteristický štipľavý zápach.
7. Vyberte tie z podmienok, ktoré posúvajú rovnováhu exotermickej reakcie

                        	
a) zväčšenie tlaku,
b) zmenšenie tlaku,
c) zväčšenie teploty,
d) zmenšenie teploty.

 smerom k produktom:

8. Napíšte chemickú rovnicu reakcie koncentrovanej kyseliny dusičnej s meďou.
9. Doplňte tvrdenie:
Dusík sa priemyselne vyrába	skvapalneného vzduchu.
10. Napíšte rovnicu tepelného rozkladu dichrómanu amónneho, ktorej produktmi sú okrem dusíka aj oxid chromitý a voda.
11. Vypočítajte stechiometrické koeficienty a reakčnú schému upravte na chemickú rovnicu.
12. Napíšte čo najviac a) spoločných a b) rozdielnych znakov, ktoré majú reakcie.
				


2.5 Fosfor
    Fosfor sa nachádza v 15. skupine a 3. perióde periodickej sústavy prvkov. Podstatný rozdiel medzi dusíkom a fosforom je ten, že fosfor môže zapojiť do tvorby väzieb aj orbitály 3d. Môže sa preto viazať viac ako štyrmi kovalentnými väzbami, piatimi aj šiestimi.
Tab. 2.6 Základné charakteristiky fosforu
Značka prvkuSlovenský názov
ZElektrónová konfigurácia atómuElektro- negativita (Pauling)Molárna hmotnosť/ g · mol–1Teplota topenia/
°CHustota/ g · cm–3Oxidačné číslo
P
Fosfor
15
[He]3s23p3
2,2
30,97444,1 (b)
585–600 (č)1,828 (b)
2,0–2,4 (č)
2,69 (čie)
od –III po Vb – biely fosfor, č – červený fosfor, čie – čierny fosfor





Fyzikálne a chemické vlastnosti fosforu
    Fosfor sa vyskytuje v troch hlavných alotropických modifikáciách ako biely, červený a čierny. Vzájom- ne sa líšia svojimi fyzikálnymi a chemickými vlastnosťami.
   Biely fosfor je biela látka charakteristickej vône. Je mäkký, dá sa krájať nožom. Vo vode je nerozpust- ný. Je mimoriadne toxický (smrtiaca dávka pre človeka je 0,15 g). Je zložený z molekúl P4 v tvare pra- videlného tetraédra. Zo všetkých modifikácií je najreaktívnejší. Na vzduchu sa samovoľne zapaľuje, a preto sa uchováva pod vodou.
Obr. 2.24 Modely molekuly bieleho fosforu P4
    Červený fosfor vzniká zahrievaním bieleho fosforu v inertnej atmosfére. Je pomerne stály, málo reaktívny. Jeho molekuly majú reťazovú štruktúru. Nie je toxický. Je hygroskopický, pohlcuje vzdušnú vlhkosť.
    Čierny fosfor je kryštalická tmavosivá látka s kovovým leskom a s polymérnou štruktúrou. V porovnaní s bielym a červeným fosforom je veľmi dobrým vodičom elektrického prúdu a tepla.
    Fosfor tvorí veľké množstvo významných zlúčenín. Už pri laboratórnej teplote reaguje s kyslíkom a halogénmi, ďalšie reakcie prebiehajú až pri zvýšenej teplote. Významnými zlúčeninami fosforu sú hlavne oxid fosforečný, kyselina trihydrogenfosforečná a jej soli.

Zlúčeniny fosforu
    Oxid fosforečný P4O10 sa vyskytuje ako dimér molekuly P2O5. Je to biela látka, svojím vzhľadom po- dobná snehu. Je veľmi hygroskopická. Vzniká spaľovaním fosforu v nadbytku suchého vzduchu.

    Oxid fosforečný veľmi ochotne reaguje s vodou, vzniká kyselina trihydrogenfosforečná. Afinita oxidu fosforečného k vode je tak veľká, že oxid je schopný odobrať vodu aj kyseline sírovej alebo dusičnej (vzni- kajú ich anhydridy).

    Kyselina trihydrogenfosforečná H3PO4 je tuhá bezfarebná kryštalická látka s vrstevnatou štruktú- rou. Je najstálejšou stredne silnou kyselinou fosforu. V porovnaní s kyselinou dusičnou nemá pri bežnej teplote oxidačné účinky. Väčšina kovov sa v nej nerozpúšťa, na ich povrchu sa tvorí ochranná vrstvička nerozpustných fosforečnanov.

Obr. 2.25 Modely molekuly kyseliny trihydrogenfosforečnej
    Keďže kyselina trihydrogenfosforečná je trojsýtnou kyselinou, vytvára tri druhy solí. Všetky dihydro- gensforečnany obsahujú anión H PO– a sú rozpustné vo vode. Z hydrogenfosforečnanov obsahujú-
2	4
cich anión HPO2– a fosforečnanov obsahujúcich anión PO3– sú rozpustné iba soli alkalických kovov.
4	4
Obidva tieto ióny podliehajú vo vodnom roztoku hydrolýze.





Výskyt a význam fosforu a jeho zlúčenín
    Fosfor sa v prírode vyskytuje iba v zlúčeninách, predovšetkým v podobe solí kyseliny trihydrogen- fosforečnej. Najvýznamnejšími sú minerály fosforit Ca3(PO4)2 a apatit Ca5F(PO4)3. Obidva minerály sú základnou surovinou na výrobu elementárneho fosforu.
Obr. 2.26 Apatit (foto: S. Jeleň)
    Fosfor, podobne ako dusík, je významným biogénnym makroprvkom. Je nevyhnutný pre rastlin- né a živočíšne organizmy. Viazaný v organických molekulách v podobe fosforečnanových iónov je súčas- ťou nukleotidov, napr. adenozíntrifosfátu ATP. Niektoré organické zlúčeniny obsahujúce fosfor sú súčasťou šedej kôry mozgu, nervov a bunkových jadier.
    Červený fosfor sa používa na výrobu zápaliek (v zmesi so skleným prachom a oxidom manganičitým alebo oxidom železitým sa nanáša na škrtátko – plochu zápalkovej škatuľky, kde sa škrtá zápalka). Vďaka schopnosti samovznietenia sa biely fosfor využíva ako iniciátor v bojovej látke Napalm (želatinizovaný benzín). Oxid fosforečný slúži ako vysušovadlo a je východiskovou látkou výroby ďalších zlúčenín fosforu. Kyselina trihydrogenfosforečná sa využíva na výrobu priemyselných hnojív a na antikoróznu povrchovú úpravu kovov (tzv. fosfátovanie). Dodávaná je ako jej vodný roztok w = 0,85. Fosforečnany majú význam v potravinárstve ako zmäkčovadlá. Tvoria významnú súčasť čistiacich a pracích prostriedkov. Fosfo- rečnan trivápenatý je stavebným materiálom kostí a zubov živočíchov. Vápenaté soli kyseliny trihydrogen- fosforečnej sú významnými bioaktívnymi materiálmi vhodnými pre implantáciu do živých organizmov.

Obr. 2.27 Hnojivá
    Mnohé zlúčeniny fosforu sú využívané ako poľnohospodárske hnojivá a pesticídy. Priemyselné fosforečné hnojivá sa pripravujú predovšetkým rozkladom prírodných fosforečnanov. Najpoužívanejším fosforečným hnojivom je zmes obsahujúca okrem dihydrogenfosforečnanu vápenatého hydratovaný síran vápenatý. Toto hnojivo sa dodáva pod názvom superfosfát.





    Hnojivá môžeme klasifikovať podľa rôznych kritérií, napríklad podľa pôvodu, podľa zloženia, sku- penstva či podľa spôsobu aplikácie. Schéma na obr. 2.28 uvádza prehľad rozdelenia hnojív podľa pôvodu a zahŕňa v sebe aj zloženie jednotlivých hnojív.






HNOJIVÁPrírodné	maštaľný hnoj, močovka, kompostPriemyselnéjednozložkovédusíkaté• močovina (NH2)2CO
•kvapalný amoniak NH3 · xH2O
•síran amónny (NH4)2SO4
•liadky - čílsky NaNO3
- amónny NH4NO3
- draselný KNO3
- vápenatý Ca(NO3)2fosforečné•superfosfát – Ca(H2PO4)2 + 2CaSO4 · 2H2O
•dihydrogenfosforečnan draselný KH2PO4
•hydrogenfosforečnan amónny (NH4)2HPO4draselné•sylvín KCl
•karnalit KCl · MgCl2 · 6H2O
•síran draselný K2SO4vápenaté•vápenec CaCO3
•dusíkaté vápno CaCN2
•síran vápenatý CaSO4
•Thomasova múčkahorečnaté• KieseritviaczložkovéNPK
CereritObr. 2.28 Rozdelenie hnojív podľa pôvodu

1. Doplňte tvrdenie.
Všetky alotropické modifikácie fosforu sa za štandardných podmienok vyskytujú v	skupenstve.
2. Vyberte správne tvrdenie.
a) Fosfor nepatrí k biogénnym prvkom.
b) Fosfor sa v prírode vyskytuje aj neviazaný vo forme molekúl P4.
c) Najčastejšie využívaným prírodným zdrojom fosforu sú fosforečnany.
d) Najreaktívnejšou alotropickou modifikáciou fosforu je biely fosfor.





3. Fosfor sa priemyselne vyrába nasledovným spôsobom:
Vypočítajte stechiometrické koeficienty a reakčnú schému upravte na chemickú rovnicu.
4. Vyberte správne tvrdenie. Kyselina trihydrogenfosforečná je:
a) kryštalická látka, ktorej vodný roztok je stredne silnou kyselinou,
b) silná kyselina,
c) dvojsýtna kyselina,
d) bezkyslíkatá kyselina.
5. Nájdite vo vašej domácnosti čistiace a pracie prostriedky obsahujúce kyselinu trihydrogenfosforečnú a jej soli. Zistené údaje odpíšte a diskutujte o nich.

2.6 Kyslík
    Kyslík sa nachádza v 16. skupine a 2. perióde periodickej sústavy prvkov. Spolu s ním patria do tejto skupi- ny aj prvky síra, selén, telúr a polónium. Kyslík, síra a selén sú nekovy, telúr je polokov a polónium je kov. Prvky tejto skupiny sa nazývajú chalkogény, čo znamená rudotvorné (z gréckeho chalkos = ruda). Všetky prvky okrem kyslíka sú tuhé látky. V tejto a nasledujúcej kapitole sa budeme venovať prvkom kyslík a síra.
Tab. 2.7 Základné charakteristiky kyslíka

Značka prvkuSlovenský názov
ZElektrónová konfigurácia atómuElektro- negativita (Pauling)Molárna hmotnosť/ g · mol–1Teplota topenia/
°CTeplota varu/°CHustota/ g · cm–3Oxidačné čísloOKyslík8[He]2s22p43,515,999–218,8
(O2)
–193 (O3)–183 (O2)
–112 (O3)0,00143 (O2)
0,00214 (O3)–II, –I, II* tučným písmom je zvýraznené najstabilnejšie oxidačné číslo
Fyzikálne a chemické vlastnosti kyslíka
    Voľný kyslík sa vyskytuje ako dikyslík O2 a trikyslík nazývaný ozón O3. Kyslík O2 je bezfarebný plyn, rozpustný vo vode, čo má veľký význam pre život vodných organizmov, pretože im umožňuje dýchanie. Čím je teplota vody vyššia, tým menej kyslíka sa v nej rozpustí. Je ťažší ako vzduch (hustota vzduchu je 1,2 · 10-3 g · cm–3). Ozón O3 je bezfarebný plyn, vo vyšších koncentráciách s modrastým nádychom, charakteristického zápachu. Kvapalný ozón je modrý, tuhý ozón čiernomodrý. Pri vyšších koncentráciách je toxický. Jeho zvýšená prítomnosť v ovzduší môže spôsobiť zápal očných spojiviek alebo podráždenie dýchacích orgánov. Je rozpustný vo vode.
    Kyslík sa priemyselne získava frakčnou destiláciou skvapalneného vzduchu spolu s dusíkom a vzác- nymi plynmi. Prepravuje sa v tlakových nádobách označených bielou a svetlomodrou farbou. Labo- ratórne môžeme kyslík pripraviť:
- rozkladom oxidov, napríklad:
- peroxidov a solí niektorých kyslíkatých kyselín, napríklad:
				 	
- elektrolýzou vody a inými reakciami často za pôsobenia vysokej teploty alebo katalyzátora.
    Ozón sa tvorí z kyslíka O2 počas elektrických výbojov (reakcia molekulového kyslíka s reaktívnejším atómovým kyslíkom) alebo pôsobením UV žiarenia. Na prípravu ozónu slúžia ozonizátory.


		 





    Atómy kyslíka sú nestále, veľmi ochotne sa zlučujú s ďalšími atómami kyslíka alebo s atómami iných prvkov, čím získavajú stabilnejšiu elektrónovú konfiguráciu najbližšieho vzácneho plynu – neónu. Atóm kyslíka ju môže získať:
•prijatím dvoch elektrónov za vzniku aniónu O2–,
•vytvorením jednoduchej väzby a prijatím jedného elektrónu, napríklad OH– v NaOH,
•vytvorením dvoch jednoduchých väzieb alebo jednej dvojitej kovalentnej väzby (napríklad O2, H2O).
    Kyslík O2 je tvorený molekulami, v ktorých sú atómy kyslíka viazané nepolárnou kovalentnou dvojitou väzbou. Po fluóre je kyslík druhým najelektronegatívnejším prvkom. Je veľmi reaktívny. Ako silné oxidačné činidlo reaguje priamo s takmer všetkými prvkami (okrem halogénov, vzácnych plynov a niektorých ušľach- tilých kovov). Mnohé reakcie s kyslíkom majú charakter horenia. Je to prudká exotermická reakcia. Podmienkou horenia látok je prítomnosť kyslíka (viac pokus). Teplota, pri ktorej začínajú látky s kyslíkom exotermicky reagovať, sa nazýva zápalná teplota. Vznikajú tak oxidy príslušných prvkov.

Obr. 2.29 Modely molekuly kyslíka O2	Obr. 2.30 Modely molekuly ozónu O3


    Ozón O3 je mimoriadne reaktívny. Ľahko sa rozkladá za vzniku atómového kyslíka, a preto má silné oxidačné vlastnosti. V zmesi so vzduchom s obsahom 70 % objem. tvorí výbušnú zmes. Reaguje takmer so všetkými kovmi (okrem platinových kovov) za vzniku oxidov. Reakciou ozónu s alkalickými hydroxidmi vznikajú nestabilné zlúčeniny nazývané ozonidy všeobecného vzorca MO , s ozonidovým aniónom O–.
3	3

Zlúčeniny kyslíka
Priamym zlučovaním kyslíka s inými prvkami vznikajú oxidy, prípadne peroxidy, menej hyperoxidy.
    Oxidy sú dvojprvkové zlúčeniny kyslíka a prvku s menšou hodnotou elektronegativity. Atóm kyslíka má v oxidoch oxidačné číslo –II. Oxidy možno rozdeliť podľa rôznych kritérií.
Rozdelenie oxidov podľa ich chemickej reakcie s vodou, kyselinami a hydroxidmi:
a) Kyselinotvorné oxidy – oxidy kovov a nekovov s oxidačným číslom III až VII, ich reakciou s vodou vznikajú kyslíkaté kyseliny. Vo vode nerozpustné oxidy sa rozpúšťajú v roztokoch hydroxidov za vzniku príslušných solí.
Napríklad: CO2, NO2, SO3, CrO3.






			
b) Zásadotvorné oxidy – oxidy prvkov s oxidačným číslom I až IV. Ich reakciou s vodou vznikajú hyd- roxidy. Vo vode nerozpustné oxidy reagujú s kyselinami za vzniku príslušných solí.
Napríklad: CaO, Na2O, BaO, MgO.

						
c) Amfotérne oxidy – oxidy kovov s nižším oxidačným číslom. Tieto oxidy reagujú s kyselinami aj so zása- dami za vzniku príslušných solí. Soli, ktoré vzniknú reakciou amfotérneho oxidu so zásadou, majú kov z oxidu viazaný v jej anióne. Napríklad: ZnO, Al2O3.
	 tetrahydroxozinočnatan sodný
d) Neutrálne oxidy – oxidy, ktoré s vodou, s kyselinami ani so zásadami nereagujú. Napríklad: CO, NO.


Rozdelenie oxidov podľa druhu väzby a štruktúry:
a) Iónové oxidy – obsahujú anióny O2– a katióny kovov viazané iónovou väzbou. Sú to predovšetkým oxidy alkalických kovov a kovov alkalických zemín, lantanoidov, aktinoidov a niektorých d-prvkov s nižšími oxidačnými číslami. Iónové oxidy, ktoré reagujú s vodou, sú zásadotvorné a z tých, ktoré s vodou nereagujú, vzniká soľ príslušnej kyseliny a voda. Príklad: CaO, Na2O.
b) Polymérne oxidy – atómy kyslíka sú s atómami kovov viazané prevažne kovalentnými väzbami. Tie-
to oxidy vytvárajú reťazovité rovinné, prípadne trojrozmerné zoskupenia. Tvoria predovšetkým kovy so strednou až väčšou hodnotou elektronegativity, niektoré polokovy a nekovy. Väčšina z nich s vodou nereaguje, ak reaguje, tak ide o oxid kyselinotvorný alebo amfotérny. Príklad: CrO3, ZnO.
c) Molekulové oxidy – sú oxidy tvorené presne definovanými molekulami, v ktorých sú atómy kyslíka
a príslušného prvku viazané kovalentnou väzbou. Vytvárajú ich predovšetkým nekovy s veľkou hodnotou elektronegativity (N, C, P, S, H, Cl, Br, I) ale aj arzén, antimón a niektoré kovy s vysokým oxidačných číslom (MnVII). Väčšina týchto oxidov patrí do skupiny kyselinotvorných alebo neutrálnych oxidov. Príklad: SO , CO.
d) Podvojné oxidy – obsahujú vo svojich molekulách atómy dvoch kovov, tvoria trojrozmerné štruktúry. Príklad: KNbO3.
    Peroxidy sú dvojprvkové zlúčeniny, ktoré obsahujú dva atómy kyslíka navzájom spojené kovalentnou väzbou –O–O–. Oxidačné číslo atómov kyslíka je –I. Najznámejším peroxidom je peroxid vodíka H2O2, ktorý patrí spolu s vodou medzi najvýznamnejšie zlúčeniny vodíka a kyslíka (viac časť 1.2). Peroxid vodíka je olejovitá bezfarebná kvapalina. Vo vode je peroxid veľmi dobre rozpustný. Je slabou kyselinou. Pero- xid vodíka je nestály, katalytickým účinkom niektorých látok (napríklad oxid manganičitý, platina, krv) sa rozkladá. Naopak, niektoré látky – inhibítory jeho rozklad spomaľujú (kyselina sírová, močovina).

    Peroxid vodíka má veľmi silné oxidačné účinky. Pri reakciách s niektorými silnými oxidačnými či- nidlami však môže peroxid vodíka pôsobiť ako redukčné činidlo.
 
Obr. 2.31 Modely molekuly peroxidu vodíka H2O2






POKUS
Oxidačné a redukčné účinky peroxidu vodíka
Do skúmavky nalejeme zriedený roztok jodidu draselného (w = 0,1) a okyslíme ho pár kvapkami zriedenej kyseliny sírovej (1 : 1). Potom do skúmavky po kvapkách pridávame roztok peroxidu vodíka (w = 0,1). Pozorujeme zmeny. Chemickou reakciou vzniká jód, čo sa prejaví vznikom hnedého sfarbenia.

Pokus môžeme demonštrovať aj s cieľom získania efektu. K roztoku peroxidu vodíka (1 : 1) v plynovom valci pridáme pár kvapiek zriedenej kyseliny sírovej a 10 cm3 kon- centrovaného saponátu. Potom k zmesi pridáme 20 cm3 nasýteného roztoku jodidu draselného. Pozorujeme vznik peny, ktorá je sfarbená od vznikajúceho jódu do hne- da. Z kopiacej sa peny môžeme pozorovať aj unikajúce fialové pary vzniknutého jódu, ktorý sublimuje, Tento pokus sa podľa vzhľadu vznikajúceho produktu nazýva „Slonia zubná pasta“. Pracujeme v digestóriu!
Obr. 2.32 Reakcia jodidu draselného s peroxidom vodíka

Do skúmavky nalejeme zriedený roztok manganistanu draselného (c = 0,02 mol·dm–3) a okyslíme nie- koľkými kvapkami zriedenej kyseliny sírovej (1 : 1). Potom do skúmavky po kvapkách pridávame roztok peroxidu vodíka (w = 0,1). Pozorujeme. Chemickou reakciou dochádza k odfarbovaniu roztoku manga- nistanu draselného.


1. Určte, ktorá z chemických reakcií dokazuje oxidačné a ktorá redukčné účinky peroxidu vodíka.
2. Zapíšte čiastkové reakcie obidvoch oxidačno-redukčných reakcií.

Výskyt a význam kyslíka a jeho zlúčenín
   Kyslík je najrozšírenejší prvok na Zemi. Voľný kyslík tvorí 21 % objemu čistého vzduchu v atmo- sfére. Viazaný sa vyskytuje v hydrosfére (89 %) a litosfére (takmer 50 %). Zdrojom kyslíka je fotosyntéza prebiehajúca v prírode:

    Kyslík je významným biogénnym prvkom (makroprvok), je súčasťou všetkého živého. Je nevy- hnutný pri dýchaní. Dýchanie je oxidácia, pri ktorej sa kyslík obsiahnutý vo vzduchu viaže v pľúcach na krvné farbivo hemoglobín. Vzniká oxyhemoglobín, ktorý prenáša kyslík do celého organizmu a mení orga- nické látky na vodu a oxid uhličitý, ktorý vydychujeme. Teplom vznikajúcim touto chemickou reakciou sa udržiava v organizme tepelná rovnováha.










    Kyslík má široké uplatnenie. Používa sa na oxidáciu látok a spaľovanie. Je náplňou dýchacích prístrojov. Tiež je používaný na zváranie a rezanie kovov spolu s vodíkom alebo acetylénom. V kvapalnom stave v zmesi s vodíkom slúži ako palivo na pohon rakiet a kozmických lodí. Využíva sa aj pri výrobe kovov, predovšetkým pri skujňovaní železa (viac kapitola 3).
    Ozón má dezinfekčné účinky. Ozonizovaný vzduch sa využíva na sterilizáciu pitnej vody, olejov, škrobu, nástrojov. Používa sa na dezinfekciu vzduchu v nemocniciach, divadlách, kinách či skladoch potravín. Silné oxidačné účinky ozónu sa veľmi často využívajú v papierenskom priemysle na bielenie celulózy.
    Z peroxidov má osobitý význam v zdravotníctve peroxid vodíka. Jeho 3 %-ný vodný roztok je bežnou súčasťou aj domácich lekárničiek, používa sa ako dezinfekčný prostriedok.








1. Vyberte správne tvrdenie. O atóme kyslíka platí, že:
a) má po atóme flóru najväčšiu hodnotu elektronegativity,
b) môže vytvárať jednoduché, dvojité aj trojité väzby,
c) najčastejšie má v jadre 8 neutrónov,
d) tvorbou aniónu O2– dosahuje elektrónovú konfiguráciu neónu.
2. Doplňte tvrdenie. Molekuly O2 sa za normálnych podmienok nachádzajú v	skupenstve.
3. Vyberte správne tvrdenie.
a) Kyslík sa v prírode nachádza iba v atmosfére, a to vo forme O2 a O3.
b) Kyslík sa prepravuje v tlakových nádobách označených svetlomodrým pruhom.
c) Kyslík v zlúčeninách môže byť iba dvojväzbový.
d) Voda je jednou z najvýznamnejších zlúčenín kyslíka.
4. Doplňte produkty rozkladných chemických reakcií, ktorými je možné pripraviť kyslík. Reakčné schémy upravte na chemické rovnice:
a) HgO
b) BaO2
c) KNO3
d) MnO2 + H2SO4(konc.)
5. Vyberte správne tvrdenie.
a) Plynný ozón nie je toxický.
b) Ozónová vrstva vytvára ochranu pred nebezpečným UV žiarením.
c) Ozón sa využíva na dezinfekciu vody.
d) Ozón vo svojej molekule obsahuje štyri atómy kyslíka.
6. Vyberte správne tvrdenie. Kyselinotvorné oxidy sú:
a) MgO, Na2O, SiO2,
b) CO2, SO3, SO2,
c) ZnO, P2O5, CO,
d) Al2O3, CaO, SO3.
7. Vyberte správne tvrdenie. Peroxid vodíka má:
a) vždy len redukčné vlastnosti,
b) vždy len oxidačné vlastnosti,
c) podľa podmienok redukčné alebo oxidačné vlastnosti,
d) nemá ani redukčné ani oxidačné vlastnosti.





8. Spomedzi oxidov vyberte zásadotvorné oxidy: ZnO, CaO, SO3, Na2O, CO, NO2.
9. Doplňte produkty reakčnej schémy a upravte ju na chemickú rovnicu, ak viete, že v chemickej reakcii má peroxid vodíka redukčné vlastnosti.
10. Vysvetlite, ako je možné, že život existuje aj vo vode.

2.7 Síra
    Síra sa nachádza v 16. skupine a 3. perióde periodickej sústavy prvkov. Atómom síry chýbajú do sta- bilnej konfigurácie vzácneho plynu dva elektróny. Ich prijatím tvoria anióny S2–. V kovalentných zlúčeninách prítomnosť d-orbitálov umožňuje síre nadobúdať aj vyššie oxidačné číslo ako –II, napríklad IV alebo VI.
Tab. 2.8 Základné charakteristiky síry

Značka prvkuSlovenský názov
ZElektrónová konfigurácia atómuElektro- negativita (Pauling)Molárna hmotnosť/ g · mol–1Teplota topenia/
°CHustota/ g · cm–3Oxidačné čísloSSíra16[Ne]3s23p42,632,066119445–II, IV, VI
Fyzikálne a chemické vlastnosti síry
    Síra sa vyskytuje vo viacerých kryštalických modifikáciách. Dve najstabilnejšie modifikácie sú tvore- né cyklickými molekulami S8, ale majú odlišné usporiadanie atómov. Okrem kryštalických foriem sú známe amorfné formy síry nazývané plastická síra a sírny kvet. Zahrievaním sa tuhá síra mení na žltú kvapalinu, ktorá zvyšovaním teploty hnedne a zvyšuje svoju viskozitu. Molekuly S8 sa štiepia a vznikajú dlhé reťazce Sn. Prudkým ochladením kvapalnej síry vzniká beztvará plastická síra. Ochladením sírnych pár vzniká sírny kvet vo forme žltého prášku.
    Kryštalická síra je tuhá žltá látka, nerozpustná vo vode. Veľmi dobre sa rozpúšťa v nepolárnych roz- púšťadlách, napríklad v sírouhlíku CS2. Pri bežnej teplote je pomerne stála, zvýšením teploty sa jej reak- tivita zvyšuje. Priamo reaguje s viacerými prvkami. S vodíkom sa zlučuje na sulfán, s väčšinou kovov sa zlučuje za vzniku sulfidov. Na vzduchu horí na oxid siričitý.


Obr. 2.34 Modely molekuly síry S8
Zlúčeniny síry
    Medzi najvýznamnejšie zlúčeniny síry patria sulfán a jeho soli, oxid siričitý, oxid sírový, kyselina sírová a jej soli.
    Sulfán H2S je bezfarebný, nepríjemne zapáchajúci plyn (ako skazené vajcia), ťažší ako vzduch, je veľmi toxický. Je dobre rozpustný vo vode, vodný roztok je slabou dvojsýtnou kyselinou. Od kyseliny sulfánovej sa odvodzujú dva rady solí, sulfidy S2– a hydrogensulfidy HS–. Sulfidy sú zlúčeniny dvoch prv- kov, z ktorých elektronegatívnejší je síra. Sulfán má vždy iba redukčné účinky, pretože atómy síry majú v sulfáne oxidačné číslo –II.







Obr. 2.35 Modely molekuly sulfánu
    Sulfán sa najčastejšie pripravuje pôsobením kyseliny chlorovodíkovej na sulfid železnatý. Na jeho prípravu v laboratóriu sa používa Kippov prístroj (obr. 1.8).

    Sulfán sa ochotne viaže na ťažké kovy viazané v enzýmoch a tiež na železo prítomné v hemoglobíne, čím znižuje jeho schopnosť viazať a prenášať kyslík. Jeho zavádzaním do roztokov solí sa dajú pripraviť nerozpustné sulfidy. Táto vlastnosť sulfánu sa využíva v analytickej chémii.















    Oxid siričitý SO2 je bezfarebný toxický plyn štipľavého zápachu, ktorý vyvoláva kašeľ a slzenie. Spô- sobuje smrť udusením (0,1 % objem. vo vzduchu). Atóm síry je v oxide siričitom štvorväzbový.
Obr. 2.36 Modely molekuly oxidu siričitého
    Oxid siričitý je jedným z kontaminantov životného prostredia. Oxid siričitý môže mať redukčné aj oxidačné vlastnosti. Jeho zavádzaním do vody vzniká slabá dvojsýtna kyselina siričitá H SO ,3 ktorá je
2	3
vo vodnom roztoku čiastočne disociovaná. Známe sú dva rady jej solí – hydrogensiričitany obsahujú-
ce anióny HSO– a siričitany SO2– . Oxid siričitý vzniká horením síry, sulfánu alebo pražením sulfidov.



3 V skutočnosti ide o hydratovaný oxid siričitý SO2 · H2O.








    Oxid sírový SO3 má v plynom skupenstve molekulovú štruktúru. Atóm síry je šesťväzbový. Oxid sírový je silne hygroskopický a má oxidačné vlastnosti. Vzniká zlučovaním oxidu siričitého s kyslíkom za katalytického pôsobenia oxidu vanadičného. Reakcia je exotermická.

Obr. 2.37 Modely molekuly oxidu sírového
    Kyselina sírová H2SO4 je bezfarebná olejovitá kvapalina. Je to silná dvojsýtna kyselina, s vodou sa mieša v ľubovoľnom pomere. Miešaním koncentrovanej kyseliny sírovej s vodou dochádza k uvoľňo- vaniu tepla, zmes sa zahrieva, čím môže dôjsť k vyprsknutiu. K uvoľňovaniu tepla dochádza pri riedení každej kyseliny. Preto kyselinu lejeme vždy opatrne do vody a nikdy nie naopak! Koncentrovaná kyselina sírová má silné dehydratačné účinky. Organické látky jej pôsobením uhoľnatejú, kyselina im odoberá vodu. Preto musíme pri práci s kyselinou dodržiavať bezpečnostné predpisy a pracovať tak, aby nedošlo k poleptaniu pokožky! Koncentrovaná kyselina sírová má oxidačné vlastnosti, ktoré sa jej riedením znižujú. Pri zvýšenej teplote oxiduje aj niektoré ušľachtilé kovy, napríklad meď. Zriedená reaguje iba s neušľachtilými kovmi.


Obr. 2.38 Modely molekuly kyseliny sírovej



Dehydratačné účinky kyseliny sírovej
K rôznym kúskom organických látok (papier, tkanina, koc- ka cukru, drevo a pod.) na hodinových sklíčkach prikvap- neme niekoľko kvapiek koncentrovanej kyseliny sírovej. Látky sčernejú, čo je dôkazom ich zuhoľnatenia.
Efektný priebeh uhoľnatenia látok pôsobením koncentro- vanej kyseliny sírovej môžeme demonštrovať tak, že ku kryštálovému cukru (sacharóze) v kadičke (asi 1/3 jej ob- jemu) prilejeme koncentrovanú kyselinu sírovú. Vznikajúci uhlík v dôsledku uvoľňujúceho sa oxidu uhličitého zväč- šuje svoj objem, tvar produktu je prispôsobený reakčnej nádobe, v tomto prípade kadičke. Podľa jeho vzhľadu sa tento pokus nazýva aj „čierna zmija“.














Obr. 2.39 Reakcia sacharózy
s koncentrovanou kyselinou sírovou





   Kyselina sírová vzniká exotermickou reakciou oxidu sírového s vodou. Priebeh tejto reakcie je veľmi prudký, vzniká aerosól. Priemyselne sa preto kyselina sírová vyrába rozpúšťaním oxidu sírového v koncentrovanej kyseline sírovej a nie vo vode. Vzniká oleum, z ktorého sa kyselina sírová danej koncen- trácie získava jeho riedením.
    Kyselina sírová tvorí dva rady solí: sírany a hydrogensírany. Sírany obsahujúce anióny SO2– vzni- kajú napríklad reakciou kyseliny sírovej s kovmi, oxidmi kovov alebo uhličitanmi kovov. Taktiež neutra- lizáciou kyseliny sírovej hydroxidmi alebo oxidáciou sulfidov. Niektoré soli kyseliny sírovej kryštalizujú z roztokov vo forme hydrátov. Pre niektoré hydráty sa používajú triviálne názvy, napríklad modrá skalica CuSO4 · 5H2O, zelená skalica FeSO4 · 7H2O, biela skalica ZnSO4 · 7H2O.
Výskyt a význam síry a jej zlúčenín
   Síra sa v prírode vyskytuje v elementárnej forme alebo v zlúčeninách. Jej elementárna forma sa na- chádza v okolí sopiek. Častejšie je síra viazaná v zlúčeninách, hlavne v sulfidoch a síranoch, v malom množstve v sulfáne obsiahnutom v zemnom plyne a v sopečných plynoch. Oxid siričitý a oxid sírový sú obsahom mnohých priemyselných emisií. Zo sulfidov sú najdôležitejšie minerály pyrit FeS2, sfalerit ZnS a galenit PbS, cinabarit (rumelka) HgS, chalkozín Cu2S a chalkopyrit CuFeS2. K najznámejším sí- ranom patrí už spomínaná Glauberova soľ Na2SO4 · 10H2O, sadrovec CaSO4 · 2H2O a baryt BaSO4. Najväčšie náleziská síry sú na Sicílii, v USA a v Japonsku.
Obr. 2.40 Minerály síry v poradí sfalerit, galenit a rumelka (foto: S. Jeleň)
    Síra je biogénny prvok – makroprvok. Jej zlúčeniny tvoria redoxný systém, ktorý zabezpečuje udr- žiavanie redoxnej rovnováhy v organizme. V organizme vzniká rozkladom bielkovín. Je súčasťou mnohých aminokyselín, bielkovín, hormónov, niektorých vitamínov. Významným biogénnym prvkom vďaka svojim vlastnostiam je z chalkogénov aj selén Se. V minulosti bol tento prvok považovaný za výlučne toxický. Vo veľmi nízkych koncentráciách ale plní funkciu účinného antioxidantu, znižuje tak škodlivé oxidácie v bunkách a zabraňuje poškodeniu DNA. Jeho nedostatok v organizme môže zvyšovať riziko nádorových a iných chorôb.
    Síra sa používa predovšetkým pri výrobe kyseliny sírovej, superfosfátu (časť 2.5), pri výrobe in- sekticídov (chemické látky ničiace hmyz) a fungicídov (chemické látky ničiace huby a plesne). Spolu s chlorečnanom draselným a antimonitom (minerál antimónu) je súčasťou hlavičiek zápaliek. Oxid si- ričitý sa vďaka svojim dezinfekčným a bieliacim účinkom používa na bielenie celulózy a v potravinár- stve. Oxid siričitý je hlavný pôvodca vzniku kyslých dažďov. Bieliace účinky má aj oxid sírový. Kyselina sírová sa zaraďuje medzi základné priemyselné chemikálie. Jej výroba je zo všetkých výrob na svete najrozsiahlejšia. Používa sa predovšetkým na výrobu hnojív, farbív, viskóznych vlákien, polymérov, liečiv a výbušnín. Jej roztok je používaný ako elektrolyt do akumulátorov. Do obchodnej siete je dodávaná vo forme zriedeného vodného roztoku w = 0,96.









Obr. 2.41 Vznik kyslých dažďov






1. Vyberte správne tvrdenie.
a) Síra sa v prírode nachádza iba vo forme zlúčenín.
b) Síra je za bežných podmienok tuhá látka.
c) Síra je biogénny prvok, nachádza sa v bielkovinách.
d) Síra môže byť vo svojich zlúčeninách najviac štvorväzbová.
2. Objasnite, prečo má sulfán výrazne nižšiu teplotu topenia aj varu oproti vode aj napriek tomu, že jeho molárna hmotnosť je takmer dvojnásobná.
3. Oxid siričitý vzniká horením sulfánu alebo pražením sulfidov. Doplňte produkty chemických reakcií a reakčné schémy upravte na chemické rovnice.
4. Doplňte produkty chemických reakcií a reakčné schémy upravte na chemické rovnice. a)
b)
c)
d)
5. Určte, v ktorých chemických reakciách pôsobí oxid siričitý ako oxidovadlo a v ktorých ako redukovadlo. a)	
b)	
c)	
d)
6. Vyberte správne tvrdenie. Oxid siričitý v atmosfére:
a) je príčinou kyslých dažďov,
b) sa oxiduje na oxid sírový,
c) poškodzuje ozónovú vrstvu,
d) je súčasťou mnohých priemyselných emisií.
7. Vyberte správne tvrdenie.
a) Zriedená kyselina sírová má redukčné účinky.
b) Oxid sírový patrí medzi kyselinotvorné oxidy.
c) Kyselina sírová je silná kyselina.
d) Koncentrovaná kyselina sírová má dehydratačné účinky.
8. Doplňte tvrdenie.
Pri riedení kyseliny sírovej vodou postupujeme tak, že ..................... lejeme do .........................
9. Zdôvodnite, prečo má neznečistená dažďová voda hodnotu pH okolo 5,6; je slabo kyslá.
10. Vyberte správne tvrdenie. V zriedenej kyseline sírovej sa rozpúšťajú kovy:
a) Zn, Fe, Mg,	b) Cu, Ag, Au,	c) Ca, Hg, Au,	d) Cu, Ag, Co.
11. Hydráty síranov sú veľmi rozšírené zlúčeniny, známe aj svojim triviálnym názvom. Vytvorte dvojice:
A) CuSO4 · 5H2O	1) zelená skalica
B) Na2SO4 · 10H2O	2) biela skalica
C) CaSO4 · 1/2H2O	3) Glauberova soľ
D) ZnSO4 · 7H2O	4) sadrovec
E) FeSO4 · 7H2O	5) modrá skalica
F) CaSO4 · 2H2O	6) sadra





2.8 Halogény
    Halogény sa nachádzajú v 17. skupine periodickej sústavy prvkov. Patria sem prvky: fluór, chlór, bróm, jód a rádioaktívny astát. Vo svojich atómoch majú sedem valenčných elektrónov, všetky sú nekovy.
Tab. 2.9 Základné charakteristiky halogénov okrem astátu

Značka prvkuSlovenský názov
ZElektrónová konfigurácia atómuElektro- negativita (Pauling)Molárna hmotnosť/ g · mol–1Model molekuly X2FFluór9[He]2s22p54,018,998

Cl
Chlór
17
[Ne]3s23p5
3,2
35,453

Br
Bróm
35
[Ar]3d104s24p5
3,0
79,904

I
Jód
53
[Kr]4d105s25p5
2,7
126,904

pokračovanie tab. 2.9

Značka prvkuTeplota topenia/°CTeplota varu/°CHustota / g · cm–3Oxidačné čísloF–223–1870,0017–ICl–101–340,0032–I, I, III, V, VIIBr–7593,103–I, I, III, V, VIII1141844,933–I, I, III, V, VII
Fyzikálne a chemické vlastnosti halogénov
    Halogény sa za bežných podmienok vyskytujú ako dvojatómové molekuly X2 (X = F, Cl, Br, I), v ktorých sú atómy viazané jednoduchou nepolárnou väzbou. Všetky halogény sú toxické. Sú málo rozpustné vo vode, dobre sa rozpúšťajú v nepolárnych rozpúšťadlách.
    Fluór je zelenožltý a chlór žltozelený plyn, bróm je kvapalina hnedočervenej farby. Jód je tmavosivá tuhá kryštalická látka, ktorá sublimuje. Pary jódu sú fialové a toxické.
    Atómy halogénov majú veľké hodnoty elektronegativity. Stabilnú elektrónovú konfiguráciu najbližšieho vzácneho plynu dosiahnu prijatím elektrónu, vytvoria tak halogenidový anión X–. Najväčšiu hodnotu elek- tronegativity zo všetkých známych prvkov má atóm fluóru. V zlúčeninách má fluór len oxidačné číslo –I. Ostatné halogény môžu mať aj kladné oxidačné čísla, avšak len v zlúčeninách s atómami prvkov s väčšou hodnotou elektronegativity (napríklad kyslík, fluór). Tieto halogény môžu do väzieb zapojiť aj elektróny d-orbitálov, a preto sa pri nich stretávame s viacväzbovosťou oproti fluóru (3, 5 až 7).
    Halogény sú veľmi reaktívne. Ich reaktivita klesá od fluóru k jódu. Majú oxidačné vlastnosti, ktoré taktiež klesajú od fluóru k jódu. To má za následok, že halogén s nižším protónovým číslom oxiduje halogén s vyšším protónovým číslom.






    Voľné halogény sa pripravujú oxidáciou halogenidových aniónov X– oxidačnými činidlami alebo elek- trolýzou roztokov halogenidov.
Chlór sa priemyselne vyrába elektrolýzou takmer nasýteného vodného roztoku chloridu sodného
– soľanky, diafragmovým alebo amalgámovým spôsobom. V obidvoch prípadoch sa chlór vylučuje na uhlíkovej (grafitovej) anóde, na ktorej prebieha anodická oxidácia.


Zlúčeniny halogénov
    Medzi najvýznamnejšie zlúčeniny halogénov patria halogenovodíky, halogenidy, oxidy, kyslíkaté ky- seliny a ich soli.
    Halogenovodíky HX sú bezfarebné, ostro zapáchajúce plyny. Všetky halogenovodíky môžeme zís- kať priamou syntézou prvkov alebo pôsobením silných kyselín na halogenidy. Najvýznamnejší z nich je chlorovodík HCl.
				

						
   Halogenovodíky sú veľmi dobre rozpustné vo vode. Vodné roztoky halogenovodíkov sa nazývajú halogenovodíkové kyseliny. Sú to veľmi silné kyseliny, okrem kyseliny fluorovodíkovej, ktorá je stredne silná kyselina. Ich sila rastie v smere HF < HCl < HBr < HI. Kyselina fluorovodíková leptá sklo (časť 2.3). Najvýznamnejšou halogenovodíkovou kyselinou je kyselina chlorovodíková HCl, v minulosti nazývaná aj kyselina soľná (východiskovou surovinou na jej výrobu je chlorid sodný). Koncentrovaná kyselina chlo- rovodíková je vodný roztok chlorovodíka s hmotnostným zlomkom w = 0,36. Vo vode ja takmer úplne disociovaná.

Obr. 2.42 Modely molekuly kyseliny chlorovodíkovej





    Soli halogenovodíkových kyselín sa nazývajú halogenidy obsahujúce anión X–. Sú to dvojprvkové zlúčeniny halogénov s prvkami s menšou hodnotou elektronegativity. Väčšina halogenidov je rozpustná vo vode. Pripravujú sa napríklad:
• priamym zlučovaním prvkov
• reakciou neušľachtilého kovu s halogenovodíkovou kyselinou
						
• reakciou hydroxidu s halogenovodíkovou kyselinou
• reakciou roztokov solí niektorých kovov s halogenovodíkovou kyselinou alebo roztokom halogenidu
			

    Medzi kyslíkaté zlúčeniny halogénov patria oxidy, kyslíkaté kyseliny a ich soli. Najstabilnejšie sú kyslíkaté zlúčeniny jódu, z oxidov je najstabilnejší oxid jodičný I2O5. V zlúčeninách fluóru s kyslíkom má kyslík kladné oxidačné číslo, hovoríme o fluoridoch kyslíka, napríklad OF2.
    Kyslíkaté kyseliny halogénov existujú prevažne vo vodnom roztoku. V bezvodej čistej forme boli izolo- vané len kyseliny HClO4, HIO3, HIO4 a H5IO6. Sila kyslíkatých kyselín rastie so zvyšujúcim sa oxidačným číslom halogénu, napríklad HClO < HClO2 < HClO3 < HClO4.
    Najvýznamnejšími soľami kyslíkatých kyselín halogénov sú chlorečnany a chloristany, ktoré majú silné oxidačné vlastnosti.
Výskyt a význam halogénov a ich zlúčenín
    Halogény sa v prírode vďaka svojej reaktívnosti nevyskytujú voľné. Vyskytujú sa viazané v halogeni- doch, napríklad minerál fluorit CaF2 (kazivec), halit NaCl (kamenná soľ) alebo sylvín KCl. Veľké množ- stvo rozpustených halogenidov je súčasťou morskej vody.
    Zlúčeniny fluóru sa nachádzajú aj v organizmoch stavovcov, sú súčasťou kostí a zubnej skloviny. Nad- bytok fluóru v organizme však spôsobuje krehkosť a morfologické zmeny kostí a zubov. Chlór sa zúčast- ňuje procesov regulácie osmotického tlaku a acidobázickej rovnováhy v organizme. Viazaný v kyseline chlorovodíkovej je prítomný v žalúdočnej šťave ako vodný roztok HCl s c = 0,01 mol · dm–3, pH = 2. Plní významnú úlohu pri trávení. Jód je súčasťou tyroxínu, hormónu produkovaného štítnou žľazou. Jeho nedostatok spôsobuje ochorenie štítnej žľazy nazývané struma.
    Halogény sú významnou surovinou pri výrobe mnohých anorganických a organických látok. Fluór a fluoridy sú súčasťou zubných pást, pretože bránia metabolizmu ústnej mikroflóry, čím zabraňujú vzniku zubného kazu a spevňujú zubnú sklovinu. Mnohé zlúčeniny chlóru sa používajú ako dezinfekčný či bieliaci prostriedok, zmes chloridu a chlórnanu sodného (tzv. bieliaci lúh), zmes chloridu a chlórnanu vápenatého tzv. chlórové vápno. Chlór sa používa na dezinfekciu pitnej vody. Je súčasťou polyvinylchloridu, známeho pod skratkou PVC. 5 % etanolový roztok jódu s prídavkom jodidu draselného, nazývaný jódová tinktúra, sa používa na dezinfekciu v lekárstve. Bróm je súčasťou – dnes veľmi používaného dezinfekčného prostried- ku v zdravotníckych zariadeniach – Ajatínu. Bromidy sú súčasťou sedatív, liečiv pôsobiacich na centrálnu nervovú sústavu. Jodid sodný a jodid draselný sú účinnými látkami niektorých očných kvapiek. Chloreč- nany a chloristany sa používajú v pyrotechnike na výrobu výbušnín. Chlorečnany sa používajú aj na výrobu zápaliek, sú obsiahnuté v hlavičke zápalky.







1. Doplňte tabuľku tak, aby správne opisovala skupenstvo a sfarbenie halogénov pri normálnych pod- mienkach.
prvokskupenstvofarbabrómtmavosivá až fialovočiernafluórzelenožltáplynnéžltozelená2. Zdôvodnite prečo sú halogény veľmi reaktívne.
3. Vyberte správne tvrdenie. Voľné halogény sa pripravujú:
a) rozkladom kyslíkatých zlúčenín halogénov,
b) oxidáciou halogenidových aniónov,
c) elektrolýzou,
d) tepelným rozkladom tavenín halogenidov alkalických kovov.
4. Jedným z najdôležitejších zdrojov halogénov je	voda.
5. Vyberte správne tvrdenie.
a) Chlór sa vyrába frakčnou destiláciou skvapalneného vzduchu.
b) Chlór a jeho niektoré zlúčeniny sa využívajú ako dezinfekčný prostriedok.
c) Zlúčeniny chlóru – chlorečnany sa používajú pri výrobe výbušnín.
d) Kyselina chlorovodíková sa vyrába z vody a chlóru.
6. V štítnej žľaze sa nachádza halogén, ktorého hladinu v organizme pomáha udržiavať aj jeho prídavok do kuchynskej soli. Napíšte názov halogénu a názov takejto kuchynskej soli predávanej v obchodnej sieti.
7. Vyberte správne tvrdenie. Halogenovodíkové kyseliny sú:
a) veľmi silné kyseliny okrem kyseliny fluorovodíkovej,
b) veľmi slabé kyseliny,
c) veľmi silné kyseliny okrem kyseliny jodovodíkovej,
d) jednosýtne kyseliny.
8. Doplňte tvrdenia.
Kyselina	patrí medzi slabé kyseliny a leptá sklo.
Kyselina	je súčasťou žalúdočnej šťavy.
9. Zoraďte kyseliny od najslabšej po najsilnejšiu: HClO2, HClO, HClO3, HClO4.
10. Zoraďte kyseliny od najslabšej po najsilnejšiu: HF, HI, HCl, HBr.
11. Vyhľadajte hodnoty disociačných konštánt kyselín a porovnajte ich silu. Kyseliny zoraďte od najslabšej po najsilnejšiu: H2SO4, HCl, HNO3, HIO4, H2CO3, H3PO4.





2.9 Vzácne plyny
    Vzácne plyny sa nachádzajú v 18. skupine periodickej sústavy prvkov. Patria sem prvky: hélium, neón, argón, kryptón, xenón, radón. Pre tieto prvky je charakteristické, že ich valenčné elektróny úplne obsadzujú poslednú vrstvu elektrónového obalu. Všetky sú nekovy.
Tab. 2.10 Základné charakteristiky vzácnych plynov

Značka prvkuSlovenský názov
ZElektrónová konfigu- rácia atómuMolárna hmotnosť/ g · mol–1Teplota topenia/°CTeplota varu/°CHustota/ g · cm–3HeHélium21s24,00–272–2690,00018NeNeón10[He]2s22p620,18–249–2460,0009ArArgón18[Ne]3s23p639,95–189–1860,0018KrKryptón36[[Ar]3d104s24p683,80–157–1530,004XeXenón54[Kr]4d105s25p6131,30–112–1080,006RnRadón86[Xe]4f145d106s26p6222–71–620,0097
Fyzikálne a chemické vlastnosti vzácnych plynov
    Vzácne plyny sú za bežných podmienok plynné látky, zložené z jednotlivých nezlúčených atómov. Voľné tvoria 0,9 % obj. čistého vzduchu v atmosfére (väčšinu tvorí argón, najmenej je obsiahnutý xe- nón a radón). Získavajú sa niekoľkonásobnou frakčnou destiláciou skvapalneného vzduchu. Sú vedľajším produktom pri výrobe dusíka a kyslíka.
    Úplne obsadené orbitály valenčnej vrstvy sú príčinou nereaktívnosti vzácnych plynov. Vyznačujú sa mimoriadne nízkou schopnosťou vytvárať chemické zlúčeniny. Táto vlastnosť sa nazýva inertnosť.

Zlúčeniny vzácnych plynov
    Prvé zlúčeniny vzácnych plynov, konkrétne xenónu, boli pripravené až v roku 1962. Boli to zlúčeniny s prvkami s veľkými hodnotami elektronegativity. Zlúčeniny hélia, neónu a argónu nie sú dodnes známe. Dnes je najlepšie preštudovanou zlúčeninou oxid xenónový XeO3. V tuhom skupenstve je veľmi explozív-
ny, jeho vodný roztok je silné oxidačné činidlo. Xenón tvorí aj dvojprvkové zlúčeniny s fluórom – fluoridy.
Známe sú kyseliny xenónová a kryptónová.

Výskyt a význam vzácnych plynov a ich zlúčenín
    Vzhľadom na svoju extrémne nízku hustotu a inertné správanie sa hélium používa na plnenie balónov a vzducholodí. Nahrádza tak ľahší ale horľavý vodík. Zmesou hélia, kyslíka a dusíka sa plnia tlakové fľaše určené na potápanie do veľkých hĺbok. Spolu s neónom sa používa na výrobu plynových laserov. Slúži tiež ako chladiaca látka. Po vodíku je hélium druhým najviac zastúpeným prvkom vo vesmíre. Vyskytuje sa predovšetkým vo všetkých svietiacich hviezdach, kde je jedným z medzistupňov termonukleárnej syntézy.
    Neón, argón, kryptón a xenón sa používajú ako náplne žiaroviek, osvetľovacích svetiel a výbojok (reklamné svietidlá). Xenón je náplňou osvetľovacích svetiel automobilov (tzv. xenóny), lámp používaných v bleskoch fotoaparátov či v systémoch nočného videnia. Argón je najrozšírenejším vzácnym plynom. Pou- žíva sa na vytvorenie inertnej atmosféry v chemickej syntéze, tiež ako náplň medzi sklá okien. Rádioaktívny radón sa využíva pri liečbe nádorových ochorení. Postupne je nahradzovaný vhodnejšími rádioizotopmi, ktoré majú dlhšiu dobu polpremeny. Jeho rádioizotop 222Rn je bežne prítomný v ovzduší, jeho koncentrá-
cie sú monitorované spolu s ďalšími zložkami ovzdušia.







1. Zo vzácnych plynov je najrozšírenejší prvok:
a) xenón,
b) v zemskej atmosfére argón, vo vesmíre hélium,
c) v zemskej atmosfére hélium, vo vesmíre neón,
d) neón.
2. Vytvorte dvojice:
A) hélium	1) rádioizotop používaný v medicíne
B) neón a kryptón	2) náplň xenónových svetiel a lámp
C) argón	3) inertná atmosféra
D) xenón	4) náplň vzducholodí
E) radón	5) reklamné svietidlá





3 d-prvky

    d-prvky sa v periodickej sústave prvkov nachádzajú medzi blokom prvkov s a prvkov p. Atómy d-prv- kov majú vo všeobecnosti elektrónovú konfiguráciu valenčnej vrstvy (n–1)dy nsx, kde súčet x + y udáva po- radové číslo skupiny, v ktorej sa prvok nachádza. Nazývajú sa aj prechodné prvky, pretože v nezlúčenom stave alebo v niektorom z ich oxidačných stavov majú neúplne obsadené d-orbitály. Podľa tejto definície medzi prechodné prvky nepatria prvky 12. skupiny (Zn, Cd, Hg), pretože ich d-orbitály sú úplne zaplnené. Svojimi vlastnosťami sú však prechodným prvkom veľmi podobné. d-prvky sa nachádzajú v štvrtej až sied- mej perióde periodickej sústavy prvkov, je ich štyridsať.


Obr. 3.1 d-prvky v PTP
    Charakteristickým znakom elektrónovej konfigurácie atómov d-prvkov je, že stabilné sú pre ne elek- trónové konfigurácie, v ktorých sa orbitály s zapĺňajú dvomi elektrónmi a orbitály d postupne. Výnimkou sú atómy chrómu a medi. Pre atóm chrómu je energeticky výhodnejší stav, ak je v orbitále 4s jeden elektrón a orbitály d sú zaplnené do polovice. Atóm chrómu má tak menšiu hodnotu energie s elektrónovou konfi- guráciou [Ar]3d54s1 ako s konfiguráciou [Ar]3d44s2. Pre atóm medi je energeticky výhodnejšia elektró- nová konfigurácia, ak d-orbitály sú úplne osadené a 4s-orbitál obsahuje len jeden elektrón [Ar]3d104s1 a nie [Ar]3d94s2. V prípade 4d až 6d prvkov je výnimiek ešte viac.
Tab. 3.1 Základné charakteristiky 3d-prvkov

Značka prvkuSlovenský názov
ZElektrónová kon- figurácia atómuElektrone- gativita (Pauling)Molárna hmotnosť/ g · mol–1Teplota tope- nia/°CTeplota varu/°COxidačné čísloScSkandium21[Ar]3d14s21,444,95615393,00IIITiTitán22[Ar]3d24s21,547,86716684,51II, III, IVVVanád23[Ar]3d34s21,650,94219006,10II, III, IV, VCrChróm24[Ar]3d54s11,6651,99618577,19II, III, IV, V, VIMnMangán25[Ar]3d54s21,5554,93812457,43II, III, IV, V, VI, VIIFeŽelezo26[Ar]3d64s21,855,84515357,86II, IIICoKobalt27[Ar]3d74s21,958,93314958,90II, IIINiNikel28[Ar]3d84s21,958,69314538,90II, IIICuMeď29[Ar]3d104s11,963,54610838,96I, IIZnZinok30[Ar]3d104s21,6565,38419,57,14II* tučným písmom sú zvýraznené najstabilnejšie oxidačné čísla





Vlastnosti d-prvkov
    Prvky d majú veľa spoločných vlastností. Niektoré sú spoločné pre prvky v skupinách ale aj pre prvky v periódach. Preto sa často uvádzajú spoločné vlastnosti trojice kovov nielen v skupine ale aj trojice kovov umiestnených v PSP vodorovne vedľa seba. Napríklad vo zvislom smere sú to prvky 3. až
7. skupiny a 11. a 12. skupiny. d-prvky 8. až 10. skupiny PSP sú zoskupené do trojíc vodorovne. Tieto trojice sa nazývajú triády: triáda železa (Fe, Co, Ni), triáda ľahkých platinových kovov (Ru, Rh, Pd), triáda ťažkých platinových kovov (Os, Ir, Pt). Mnohé vlastnosti môžeme pre d-prvky zovšeobecniť. Uvádzame prehľad tých najdôležitejších spoločných fyzikálnych a chemických vlastností d-prvkov.
a) Všetky d-prvky sú kovy, dobre vedú elektrický prúd a sú aj dobrými vodičmi tepla.
b) Sú kujné a ťažné, lesklé. Väčšinou sú tvrdé, vynikajú vysokou pevnosťou v ťahu, najmä v ich zmesiach s iným kovom alebo nekovom – v zliatinách, ktoré navzájom kovy medzi sebou tvoria (tab. 3.2).
Tab. 3.2 Zloženie vybraných zliatin a ich použitie

Názov zliatinyZloženie zliatinyPoužitie zliatinyAlpakaNi, Zn, CuDekoratívne predmety.AmalgámyHg + Ag, Cu, ZnZubné lekárstvo.BronzSn, CuVýroba zbraní, zvonov, dekoratívnych predmetov.DuralAl, Cu, MgKonštrukcia lietadiel.KonštantánNi, Mn, CuVýroba termočlánkov a zrkadloviny.LiatinaFe, C (s obsahom viac ako 2,14 %), iné prvky (Mn, Si, S)Strojársky priemysel.LiterínaSb, Sn, PbV tlačiarenstve na odlievanie písmen.MosadzZn, CuHudobné nástroje, dekoratívne predmety, rôzne súčiastky, ložiská.Nehrdzavejúca oceľFe, C, Cr, NiKonštrukčný materiál najmä v jadrovej technike.Pružinová oceľFe, C, CrPružiny a holiace čepele.SpájkaSn, PbSpájanie kovov.
c) Majú spravidla veľké hodnoty hustoty a vysoké teploty topenia (tab. 3.1). Mimoriadne nízku teplotu topenia má Hg (–38,9 °C), za bežných podmienok je jediným kvapalným kovom.
d) Majú malé hodnoty ionizačných energií a tiež elekronegativity (tab. 3.1).
e) Ochotne tvoria katióny, väčšina z nich sú redukčné činidlá.
f) Vďaka neúplnosti obsadenia d-orbitálov valenčnej vrstvy vykazujú ich atómy značnú variabilnosť oxidač- ných čísel v zlúčeninách (tab. 3.1). Výnimkou sú prvky Zn, Cd a Hg, ktorých atómy majú uzatvorenú elektrónovú konfiguráciu.
g) Tvoria farebné zlúčeniny, okrem iónov s prázdnymi (napr. Sc3+) alebo úplne zaplnenými d-orbitálmi (napríklad Cu+, Ag+, Zn2+), ktoré sú bezfarebné (tab. 3.3).
h) Pri bežných podmienkach sú pomerne stále. Pri zvýšených teplotách sa d-prvky priamo zlučujú s via- cerými nekovmi, najmä chlórom, kyslíkom a sírou.
i) Tvoria koordinačné zlúčeniny, v ktorých vystupujú prevažne ako centrálny atóm (akceptor elektrónov do svojich voľných d-orbitálov).
j) Oxidy d-prvkov s nižšími oxidačnými číslami sú väčšinou zásadotvorné (CuO), prípadne amfotérne (MnO2), oxidy d-prvkov s vyšším oxidačnými číslami sú kyselinotvorné (CrO3, Mn2O7).
k) Mnohé d-prvky sú katalyzátormi ako katalyzátory chemických reakcií a biochemických procesov v ži-
vých organizmoch.





Tab. 3.3 Farebnosť hydratovaných iónov niektorých 3d-prvkov

VanádChrómMangánŽelezoMeďV2+fialovýCr2+modrýMn2+svetloru- žovýFe2+zelenýCu+bezfa- rebnýV3+zelenýCr3+zelenýMn3+červeno- hnedýFe3+hnedo- žltýCu2+modrýVO2+modrýCrO2–
4žltýMnO2–
4zelenýVO–
3žltýCr O2–
2 7oranžovýMnO–
4fialový
Obr. 3.2 Farebnosť zlúčenín chrómu v poradí Cr2O3, K2CrO4, (NH4)2Cr2O7


Výskyt a výroba d-prvkov
    Prechodné kovy sa v prírode vyskytujú rýdze alebo v zlúčeninách. Prvky od skandia po železo sa vyskytujú predovšetkým vo forme zlúčenín s kyslíkom (oxidy a kyslíkaté anióny), prvky od železa po zinok vo forme sulfidov. S kovmi v rýdzom stave sa v prírode stretávame veľmi zriedkavo, aj to len v prípade málo reaktívnych kovov ako je napríklad zlato, striebro či platina.
    Kovy sa získavajú z ich rúd. Spôsob ich výroby závisí od chemického zloženia príslušnej rudy. Ťaž- ba rúd a výroba kovov je energeticky náročná a často je sprevádzaná rizikami kontaminácie životného prostredia (najmä vznik SO2). Pri výrobe kovov sa uplatňujú predovšetkým postupy: tepelný rozklad, redukčné procesy a elektrolýza. Niektoré už poznáte, napríklad výrobu sodíka a hliníka. Opísaná bola aj podstata aluminotermie, t.j. získavanie kovov z ich oxidov redukciou hliníkom (časť 2.1). Často používaným redukčným činidlom pri výrobe kovov je uhlík alebo oxid uhoľnatý.
    V ďalších častiach tejto kapitoly sa budeme podrobnejšie venovať vybraným d-prvkom prípadne ich skupinám. Ide o prvky chróm, mangán, železo, kovy skupiny medi a skupiny zinku.





3.1 Chróm
    Chróm je striebrolesklý, veľmi tvrdý kov. Na vzduchu je stály, reaguje s kyselinou chlorovodíkovou a sírovou. V kyseline dusičnej sa chróm pasivuje, pokrýva sa ochrannou vrstvičkou oxidu Cr2O3. Na vzduchu je odolný proti korózii.
    Chróm tvorí pomerne široké spektrum zlúčenín s atómom chrómu v rôznych oxidačných číslach. Medzi najznámejšie patrí oxid chromitý Cr2O3, ktorý je amfotérny a vo vode nerozpustný. Rozpúšťa- ním oxidu chrómového CrO3 vzniká kyselina chrómová H2CrO4 s veľmi silnými oxidačnými účinkami. V laboratóriu sa pripravuje reakciou dichrómanu draselného s koncentrovanou kyselinou sírovou. Táto zmes sa nazýva chromsírová zmes a v chemických laboratóriách sa používa na čistenie laboratórneho skla a nádob. Chrómany M2CrO4 a dichrómany M2Cr2O7 majú oxidačné vlastnosti. Zlúčeniny chrómu s oxidačným číslom VI sú vysoko toxické, karcinogénne. Zmenou pH prostredia možno ovplyvňovať ich vzájomnú premenu. Vodné roztoky chrómanov sú stále iba v alkalickom prostredí. Okyslením ich roztokov sa menia na dichrómany.

    K premene dichrómanu na chromitú zlúčeninu dochádza napríklad pri tepelnom rozklade dichrómanu amónneho za vzniku dusíka, oxidu chromitého a vody (časť 2.4 pokus príprava dusíka). Redukcia dichró- manov na chromité soli je podstatou detekcie alkoholu pri dychovej skúške, dichrómany sú redukované vydychovaným etanolom.
				 				 	 
    Chróm s oxidačným číslom III je pre človeka vo veľmi nízkych koncentráciách biogénnym prvkom. Vo forme komplexnej zlúčeniny sa zúčastňuje biochemického využitia glukózy, udržiava hladinu glukózy v krvi. Zodpovedá aj za udržanie normálnej hladiny cholesterolu a lipoproteínov v krvi. Ovplyv- ňuje syntézu bielkovín, mastných kyselín, nukleových kyselín DNA a RNA. Jeho nedostatok je príčinou vzniku porúch metabolizmu inzulínu. Ióny Cr3+ sa v ľudskom organizme nachádzajú vo všetkých tkanivách a tekutinách najmä v obličkách, slezine, nadsemeníkoch a semenníkoch. Najväčšie množstvo chrómu sa hromadí vo vlasoch. Chróm je základnou zložkou dostupných prípravkov určených na redukciu hmotnosti, pretože svojím pôsobením v organizme vplýva na zníženie vnemu potreby konzumácie sladkostí.
    Chróm sa vyrába prevažne aluminotermicky alebo redukciou minerálu chromitu Cr2O3 uhlíkom. Prídavkom chrómu a niklu do ocele sa získava nehrdzavejúca oceľ (tab. 3.2), ktorá odoláva vlhkos- ti a kyselinám a vyznačuje sa vysokou tvrdosťou. Vyrábajú sa z nej príbory, chirurgické nástroje, guľové ložiská. Chróm sa využíva aj v galvanizácii, slúži na elektrolytické pokovovanie – pochrómovanie kovov tenkou vrstvičkou chrómu. Farebné zlúčeniny chrómu sa využívajú pri výrobe farbív alebo slúžia ako samotné pigmenty. Sú to oxid chromitý nazývaný chrómová zeleň a chróman olovnatý známy ako chrómová žlť.


3.2 Mangán
    Mangán je striebrolesklý, veľmi tvrdý krehký kov. Na vlhkom vzduchu sa oxiduje. V zriedených ky- selinách aj zásadách sa rozpúšťa za vyvíjania vodíka; vznikajú manganaté soli. V podobe prášku reaguje s vodou. Mangán sa nepasivuje. Najvýznamnejšou rudou mangánu je pyroluzit MnO2, z ktorého sa man- gán získava aluminotermicky.
    Zo zlúčenín mangánu sú najznámejšie oxid manganičitý MnO2 a manganistan draselný KMnO4. Obidve zlúčeniny sa používajú ako silné oxidačné činidlá. Oxid manganičitý pôsobí pri mnohých chemic- kých reakciách ako katalyzátor. Manganistan draselný, známy pod názvom hypermangán, je tmavofialová kryštalická látka, ktorá sa veľmi dobre rozpúšťa vo vode. Má výrazné dezinfekčné účinky.





    Mangán sa používa ako prísada do ocele, čím sa získava mangánová oceľ vhodná na výrobu veľmi namáhaných strojových súčiastok. Vďaka svojej schopnosti redukovať sa a meniť farbu je základnou látkou v oxidačno-redukčnej titračnej metóde – manganometrii.
    Význam mangánu pre živé organizmy bol zistený nedávno. Vyskytuje sa vo všetkých bunkách ľud- ského organizmu, najviac v bunkách kostí, pečene, pankreasu a obličiek. Mangán je súčasťou niektorých enzýmov. Podieľa sa na normálnej funkcii centrálnej nervovej sústavy. Spolu so železom a meďou je zod- povedný za správny vývoj buniek.


3.3 Železo
    Železo je najdôležitejším kovom spomedzi prechodných prvkov. Čisté železo je striebrolesklý mäkký a kujný kov bez technického významu. Význam má tzv. technické železo. Vyznačuje sa feromagne- tickými vlastnosťami, ktoré zvyšovaním teploty stráca.
    V zriedených kyselinách sa železo rozpúšťa, vzniká železnatá soľ a vodík. S alkalickými hydroxidmi železo nereaguje. V koncentrovanej kyseline sírovej aj dusičnej sa železo pasivuje.
    Pri bežnej teplote je železo málo reaktívne, pri zvýšenej teplote sa zlučuje napríklad s kyslíkom, sírou a chlórom. V zlúčeninách majú atómy železa oxidačné číslo II alebo III. Stabilnejšie sú zlúčeniny s atómom železa s oxidačným číslom III, pretože v tomto stave nadobúda atóm železa elektrónovú konfiguráciu [Ar]3d5.
   Oxid železnatý FeO vzniká ako medziprodukt pri výrobe železa. Nie je stabilný a pri nižších teplotách disproporciuje na oxid železnato-železitý Fe3O4 a železo.
    Oxid železitý Fe2O3 sa využíva ako pigment. Hydroxid železitý Fe(OH)3 vzniká reakciou alkalického hydroxidu s roztokom železitých solí. Vylúči sa ako hnedá objemná zrazenina. Z ďalších zlúčenín železa je významný chlorid železitý FeCl3, ktorý z vodného roztoku kryštalizuje ako hexahydrát. Používa sa ako moridlo a ako katalyzátor v organickej syntéze. Je to čiernohnedá tuhá, silne hygroskopická látka. Vzniká reakciou hydroxidu železitého s kyselinou chlorovodíkovou (reakciou železa s kyselinou chlorovodíkovou vzniká chlorid železnatý). Síran železnatý FeSO4 vzniká reakciou železa so zriedenou kyselinou sírovou, z vodných roztokov kryštalizuje ako heptahydrát známy pod názvom zelená skalica (časť 2.7). Z ďalších síranov je známa Mohrova soľ, ktorá sa využíva v analytickej chémii. Je to podvojná soľ – hexahydrát síranu diamonno-železnatého Fe(NH4)2(SO4)2 · 6H2O. V analytickej chémii, konkrétne pre dôkaz že- leznatých a železitých katiónov, majú význam hexakyanoželeznatan draselný K4[Fe(CN)6] – žltá krvná soľ a hexakyanoželezitan draselný K3[Fe(CN)6] – červená krvná soľ. Uhličitanom železnatým FeCO3 nachádzajúcim sa v prírode preteká voda s rozpusteným oxidom uhličitým a vzniká rozpustný Fe(HCO3)2, ktorý je obsiahnutý v tzv. „železitých“ minerálnych vodách. Vzniknutý hrdzavý zákal vo fľaši so železitou minerálnou vodou je zoxidovaný hydrogenuhličitan na hydratovaný oxid železitý Fe2O3 · xH2O.
Korózia
    Mnohé kovy podliehajú korózii, čo prináša veľké materiálne a ekonomické straty. Vo všeobecnos- ti rozumieme pod pojmom korózia rozrušovanie látky vplyvom prostredia, v ktorom sa látka nachádza. Poznáme viac druhov korózie napríklad chemická (pôsobenie vzdušného kyslíka na kovy) alebo elek- trochemická korózia. Pri kovoch sa častejšie stretávame s elektrochemickou koróziou, pretože sú vy- stavené pôsobeniu nielen vzdušného kyslíka ale aj vzdušnej vlhkosti. Vzdušná vlhkosť je kondenzovaná na vodu, ktorá obsahuje v nej rozpustené látky zo vzduchu: CO2, SO2, O2, NOx, v zimnom období aj NaCl. Voda sa na povrchu kovu stáva elektrolytom a kovy tvoria elektródy. Vzniká tzv. lokálny galvanický článok, v ktorom prebiehajú elektrochemické deje, pri ktorých sa korodujúci kov rozpúšťa.






Na miestach, kde sú prítomné len atómy jedného kovu, do vody na jeho povrchu prechádza len malá časť jeho iónov, rovnováha medzi atómami a iónmi kovu sa ustáli, k ďalšej oxidácii už nedochádza.
Elektrochemickej korózii vo veľkej miere podlieha železo. Železo obsahuje uhlík. Elektrolytom je voda s rozpustenými látkami, anódou je železo a katódou je uhlík. Na anóde dochádza k oxidácii železa na železnaté katióny, ktoré sú primárnym produktom korózie, na anóde dochádza k redukcii vzdušného kys- líka na hydroxidové anióny.
Anóda (Fe):	        Katóda (C):	
Železnaté katióny sú vo vode kyslíkom oxidované na železité, ktoré spolu s hydroxidovými aniónmi tvoria hyd- roxid železitý Fe(OH)3 alebo hydroxid-oxid železitý FeO(OH), ktoré sú sekundárnym produktom korózie. Tieto dve zlúčeniny sú hlavnými zložkami hrdze, ktorá sa pri korózii vylučuje na povrchu železa.
Často sa ako produkt korózie uvádza hydratovaný oxid železitý považovaný za základnú zložku
hrdze. Deje prebiehajúce pri korózii železa môžeme sumárne zapísať chemickou rovnicou:

    Proti korózii sa kovové predmety chránia rôznymi nátermi. Pred ich aplikáciou je potrebné povrch kovu dobre očistiť alebo použiť špeciálnu farbu, ktorá s hrdzou reaguje. Kovy možno pred koróziou chrániť aj pasiváciou – vytvorením ochrannej vrstvičky na ich povrchu, najčastejšie ponorením do koncentrova- ných kyselín. Povrch železných predmetov sa pred koróziou chráni nanášaním vrstvičky iného kovu – gal- vanické pokovovanie, napríklad chrómu, niklu alebo zinku. Z hľadiska ochrany je dôležité, aby vytvorená ochranná vrstva bola kompaktná.



Obr. 3.3 Hrdza – produkt korózie železa
   
Železo je po kyslíku, kremíku a hliníku štvrtým naj- rozšírenejším prvkom na Zemi a najrozšírenejším pre- chodným prvkom. Nezlúčené železo sa v prírode vyskytuje minimálne, a ak, tak jeho pôvod je meteorický. Roztavené železo spolu s niklom tvoria zemské jadro. Vyskytuje sa predovšetkým vo forme zlúčenín – oxidy a uhličitany. Naj- známejšími železnými rudami sú: hematit (krveľ) Fe2O3, magnetit (magnetovec) Fe3O4 = FeO · Fe2O3 (oxid železna- to-železitý), limonit (hnedeľ) Fe2O3 · xH2O, siderit (ocieľok) FeCO3 a pyrit FeS2.

    Železo je dôležitý biogénny prvok, makroprvok. Je súčasťou molekúl hemoglobínu a iných biologicky významných látok. Hemoglobín je červené krvné farbivo, nachádza sa v červených krvinkách (erytro- cytoch). Zabezpečuje prenos kyslíka z pľúc do tkanív. Nedostatok že- leza sa prejavuje chudokrvnosťou (anémiou). Hlavným zdrojom železa v potrave sú vnútornosti (pečeň, srdce) a mäso, ale aj strukoviny, listová zelenina a paradajky. Do organizmu sa železo vstrebáva vo forme želez- natej soli. Doporučený denný príjem železa v potrave je 1 mg.
Výroba železa
    Železo sa vyrába hutníckym spôsobom vo vysokých peciach (obr. 3.5) z rúd železa a následnou redukciou jeho oxidov uhlíkom alebo oxidom uhoľnatým pri vysokých teplotách. Rudy sa pred spracovaním vo vysokej peci upravujú, napríklad pražením sa premieňajú na oxidy alebo sa zbavu- jú vody a síry. Na dosiahnutie priemerného obsahu železa a hospodárnej prevádzky vysokej pece sa miešajú rôzne rudy – tento proces sa nazýva ho- mogenizácia. Do procesu vstupujú nasledujúce suroviny s obsahom železa a prebiehajú tieto hlavné deje:





Obr. 3.4 Minerály železa v poradí siderit a pyrit (foto: S. Jeleň)





1. Vysoká pec sa plní cez otvor sadzobne striedavo: koksom (redukčné činidlo), železnou rudou a tros- kotvornou prísadou (najčastejšie vápencom). Táto zmes postupne v peci klesá, vysušuje sa. V pásme pece s teplotným rozpätím 500 – 1000 °C dochádza k termickému rozkladu vápenca.
2. Do spodnej časti pece sa neustále vháňa horúci vzduch obohatený o kyslík, ktorým sa oxiduje uhlík na oxid uhoľnatý. Oxid uhoľnatý v tzv. redukčnom pásme okolo teploty 900 °C nepriamo redukuje oxidy železa na tuhé pórovité surové železo.
			 		

						
3. Najväčšie množstvo železa vzniká v spodnej časti vysokej pece pri vyššej teplote. Dochádza k priamej redukcii oxidu železnatého uhlíkom. V tejto zóne tiež dochádza k prenikaniu uhlíka do železa (uhlík vzniká spolu s oxidom uhličitým rozkladom oxidu uhoľnatého).

				
4. Surové železo sa zhromažďuje v spodnej časti pece, v teplotnom pásme okolo 1800 °C. Na povr- chu železa sa usádza tzv. troska (má menšiu hustotu ako železo), ktorá chráni železo pred oxidáciou vháňaným horúcim vzduchom. Troska je zmes rôznych látok a nečistôt, predovšetkým kremičitanu vápenatého (vzniká reakciou oxidu vápenatého, vzniknutého rozkladom vápenca) s oxidom kremičitým (obsiahnutým v hlušine, ktorá je súčasťou troskotvorných prísad).
5. Surové železo sa s troskou vypúšťa z vysokej pece tzv. odpichnutím, každé osobitným otvorom (otvor pre odpich trosky je umiestnený vyššie ako otvor pre odpich surového železa). Troska sa používa v sta- vebníctve, napríklad pri výrobe cementu alebo tvárnic. Plyny z vysokej pece odchádzajú ich stúpaním cez otvory vedľa otvorov sadzobne.
    Vysoká pec je stavba, ktorá je vysoká 30 až 50 m a široká 7 – 10 m. Zvnútra je pokrytá žiaruvzdorným materiálom, zvonku je chladená. Vysoká pec pracu- je nepretržite niekoľko rokov. Najväčšími výrobcami ocele na Slovensku sú U.S. Steel Košice a Železiarne Podbrezová.
    Surové železo je tvrdé a krehké, nie je kujné. Okrem železa obsahuje ďalšie prímesi, predovšetkým uhlík vo forme grafitu alebo vo forme cementitu Fe3C. Z ďalších prímesí je to predovšetkým P, Si, S a Mn. Prímesi sa odstraňujú rôznymi technologickými po- stupmi v konvertoroch alebo elektrických peciach. Odstraňovanie prímesí zo surového železa sa nazýva aj skujňovanie železa. Časť surového železa sa spra- cuje na liatinu (napríklad radiátory), ktorá obsahuje 2 až 4 % uhlíka. Väčšina sa však spracuje na oceľ. Obsah uhlíka v oceli je menší ako 1,7 %, nazýva sa aj kujné železo. Vlastnosti ocele ovplyvňuje okrem obsahu uhlíka aj obsah ďalších nekovových prvkov. Prídavkom niektorých prísad do ocele sa získavajú rôzne druhy ocelí s požadovanými vlastnosťami, naprí- klad nehrdzavejúca oceľ, do ktorej sa pridáva chróm a nikel (tab. 3.2).
Obr. 3.5 Schéma vysokej pece





3.4 Kovy skupiny medi
    Kovy skupiny medi patria do 11. skupiny periodickej sústavy prvkov. Spolu s meďou sem patrí striebro Ag a zlato Au (do tejto skupiny patrí aj prvok roentgenium Rg, ktorému sa nebudeme venovať). Všetky tri kovy majú výrazný kovový vzhľad. V minulosti boli všetky využívané na výrobu mincí. Ich ťažba na Slovensku bola veľmi rozšírená (meď – Špania Dolina, striebro – Banská Štiavnica, zlato – Kremnica).
    Meď, striebro a zlato sú mimoriadne ťažné a kujné kovy. Zlato má najväčšiu ťažnosť a kujnosť zo všetkých známych prvkov. Sú výbornými vodičmi tepla a elektrického prúdu, najlepším je striebro. Meď, striebro a zlato sú málo reaktívne kovy. Sú ušľachtilé, rozpúšťajú sa iba v kyselinách so silnými oxidačnými účinkami. Tieto kovy sa vyznačujú veľkou ochotou tvoriť koordinačné zlúčeniny.
    Meď je mäkký červenohnedý kov. Atómy medi sú v zlúče- ninách najstabilnejšie v oxidačnom čísle II. Často tvoria aj zlú- čeniny s oxidačným číslom I. Na vzduchu sa účinkom kyslíka, oxidu uhličitého a vzdušnej vlhkosti pokrýva zelenou vrstvičkou dihydroxidu-uhličitanu meďnatého Cu2CO3(OH)2 nazývaného medenka. Môžeme ju vidieť na strechách pokrytých medeným plechom. Rozpustné zlúčeniny meďnaté vytvárajú vo vode mod- ré hexaakvameďnaté katióny.
    Meď sa rozpúšťa v kyseline dusičnej a horúcej koncentro- vanej kyseline sírovej. Koncentrovaná kyselina dusičná reaguje

s meďou za vzniku oxidu dusičitého (hnedé sfarbenie), kým re- akciou so zriedenou kyselinou vzniká oxid dusnatý (časť 2.4).
  
Obr. 3.6 Meď – agregát nedokonalých kryštálov medi v kremeni (foto: Š. Ferenc)


								


    Meď pri vyšších teplotách reaguje s mnohými nekovmi. Nereaguje s uhlíkom, vodíkom a dusíkom. S kyslíkom tvorí meď oxid meďný Cu2O (červený) a oxid meďnatý CuO (čierny). Obidva oxidy sú nerozpustné vo vode. Meďnaté soli kyslí-
katých kyselín sú vo vode dobre rozpustné, tvo- ria modré až modrozelené roztoky. Najznámej- šou soľou je pentahydrát síranu meďnatého CuSO4 · 5H2O, známy aj pod triviálnym názvom modrá skalica. Bezvodý síran meďnatý je biela kryštalická látka, silne hygroskopická. Môžeme ju získať jednoducho – dehydratáciou modrej skalice. Pohlcovaním vzdušnej vlhkosti bezvodý síran meďnatý modrie.
Obr. 3.8 Kryštál modrej skalice











 Obr. 3.7 Reakcia medi s konc. HNO3










   V prírode sa meď nachádza predovšetkým vo forme sulfidov chalkozín Cu2S, kovelín CuS, chalko- pyrit CuFeS2. Z ďalších zlúčenín sú to: kuprit Cu2O, malachit Cu2CO3(OH)2 a azurit Cu3(CO3)2(OH)2. Meď sa vyrába zo sulfidových rúd čiastočnou oxidáciou, následne sa čistí elektrolyticky. Veľké množstvo medi sa spotrebuje pri výrobe zliatin predovšetkým bronzu (Cu + Sn) a mosadze (Cu + Zn) (tab. 3.2). Meď sa používa v elektrotechnike. Má antibakteriálne účinky. Veľký význam má modrá skalica, ktorá sa používa v galvanotechnike na prípravu iných meďnatých zlúčenín, v poľnohospodárstve ako fungicíd a v medicíne ako antiseptikum.
Obr. 3.11 Minerály medi v poradí malachit, azurit (foto: Š. Ferenc)
    Meď je po železe a zinku tretím najvýznamnejším biogénnym d-prvkom. Vyskytuje sa predo- všetkým v pečeni, kostiach a krvi. Najvýznamnejšou biochemickou funkciou medi je jej účasť na tvorbe
hemoglobínu. Je súčasťou niektorých enzýmov napríklad enzýmu nevyhnutného na tvorbu melanínu (pig- ment kože a vlasov).
    Striebro je biely lesklý kov. Na vzduchu sčernie v dôsledku vzniknutého sulfidu strieborného Ag2S. Podobne ako meď, reaguje s koncentrovanou kyselinou dusičnou a sírovou za vzniku príslušných solí. Zo zlúčenín sú známe halogenidy striebra AgX.
    Striebro sa vyskytuje predovšetkým vo forme zlúčenín najmä ako minerál argentit Ag2S. Vzniká ako vedľajší produkt niektorých výrob (medi, zinku a pod.). Získava sa aj tzv. kyanidovým spôsobom, prídav- kom roztoku kyanidu a následnou redukcie, čo však zaťažuje životné prostredie. Svoje využitie nachádza v elektrotechnike, tiež na výrobu amalgámov a šperkov. Kovové striebro má antibakteriálne účinky. Veľmi významný je dezinfekčný účinok strieborných katiónov Ag+.
    Zlato je pomerne mäkký žltý kov. Z kovov skupiny medi je najmenej reaktívny. Reaguje len s lúčavkou kráľovskou (HCl : HNO3 v pomere 3 : 1), podobne ako platina. Atóm zlata je najstabilnejší v zlúčeninách s oxidačným číslom III. Zo zlúčenín sú známe oxid zlatitý Au2O3 a tiež halogenidy zlatité AuX3. Vy- skytuje sa ako rýdze v rozptýlenej forme. Tak ako striebro získava sa kyanidovým spôsobom. Z oblastí s výskytom zlata je ho možné získať tzv. ryžovaním. V zubnom lekárstve sa používa na výrobu tzv. zlatých koruniek. Je známym drahým kovom. Jeho obsah sa uvádza v karátoch. Karát je označenie miery rýdzos-
ti. Rýdzosť jedného karátu znamená, že vzácny kov tvorí 1/  hmotnosti zliatiny. Preto 24-karátové zlato je

rýdze zlato obsahujúce 24/ zlato obsahuje 58,3 % zlata.

(99,99 %) čistého zlata. 18-karátové zlato obsahuje 75 % zlata a 14 karátové





3.5 Kovy skupiny zinku
    Kovy skupiny zinku zaraďujeme do 12. skupiny periodickej sústavy prvkov. Spolu so zinkom sem patria kadmium Cd a ortuť Hg (do tejto skupiny patrí aj prvok copernicium Cn, ktorému sa nebudeme venovať). Charakteristická vlastnosť týchto prvkov, ktorú sme v úvode d-prvkov už spomínali, je, že nie sú schopné pre tvorbu väzieb využiť valenčné d-orbitály. Preto typické a maximálne oxidačné číslo ich atómov je II. V oxidačnom čísle I sa vyskytuje atóm ortuti, ktorý sa stabilizuje vytvorením skupiny (Hg–Hg)2+.
    Zinok a kadmium sú striebrolesklé, pomerne mäkké kovy. Ortuť je jediným kvapalným, tiež striebro- lesklým kovom. Na povrchu sa pokrývajú tenkou ochrannou vrstvičkou. Zinok a kadmium sú neušľach- tilé kovy, ortuť je ušľachtilý kov. Všetky tri kovy reagujú s kyselinou dusičnou a koncentrovanou kyselinou sírovou.
    Zinok sa v prírode vyskytuje iba viazaný v zlúčeninách. Jeho najznámejšou rudou je sfalerit ZnS. Získava sa pražením svojich rúd, pričom vzniká oxid zinočnatý, ktorý sa redukuje uhlíkom alebo sa zinok z neho získava elektrolyticky. Zinočnaté soli môžeme jednoducho pripraviť reakciou kyselín so zinkom, v závislosti od použitej koncentrácie kyseliny vznikajú rôzne plyny. Zinok ako aj jeho zlúčeniny oxid zi- nočnatý ZnO a hydroxid zinočnatý Zn(OH)2 sú amfotérne látky. Zinok reaguje ako s kyselinami a ich roztokmi, tak aj s roztokmi hydroxidov, kedy vzniká tetrahydroxozinočnatanový anión.


							
    Zinok je v poradí druhým najvýznamnejším biogénnym d-prvkom. Telo dospelého človeka ob- sahuje v priemere 2 g zinku, rozložený je nerovnomerne. Najviac sa ho nachádza v priečne pruhovaných svaloch, koži, vlasoch, nechtoch, kostiach. Značné množstvo zinku obsahuje krv. Zinok zohráva dôležitú funkciu pri syntéze nukleových kyselín a bielkovín. Je priamo zapojený do plnenia imunologických, endo- krinných, zmyslových a neurologických funkcií. Zinok zasahuje do bunkového rastu, je významnou zložkou látok zodpovedných za stabilizáciu membrán a je súčasťou mnohých enzýmov.
    Zinok sa využíva v galvanickom pokovovaní. Vo veľkej miere sa pre automobilový priemysel oceľové plechy práve pozinkovávajú. Známy je aj svojím použitím pri výrobe suchých galvanických článkov. Je súčasťou mno- hých zliatin. K najvýznamnejším zlúčeninám zinku patrí oxid zinočnatý ZnO, ktorý je východiskovou látkou prípra- vy ďalších zlúčenín zinku. Pod názvom zinková beloba sa používa ako pigment. Používa sa aj v dermatológii, pretože je voči koži inertný, a preto je súčasťou krémov a mastí určených na liečenie rôznych kožných ochorení.
    Kadmium sa svojimi chemickými vlastnosťami podobá zinku. Kademnaté zlúčeniny sú mimoriad- ne toxické. Ak dôjde ku kontaminácii ľudského organizmu, ukladajú sa predovšetkým v obličkách a peče- ni. Kadmium sa používa pri výrobe galvanických článkov, akumulátorov a taktiež na ochranu proti korózii a ako absorbér neutrónov v jadrových reaktoroch – kadmiové tyče (pohlcujú neutróny, čím optimalizujú priebeh štiepnej reťazovej reakcie).
    Ortuť sa vyznačuje schopnosťou rozpúšťať iné kovy a tvoriť tak zliatiny nazývané amalgámy. Ich výbornou vlastnosťou je, že pri laboratórnej teplote sú kvapalné alebo plastické, čo je pozitívom pre ich použitie v stomatológii ako zubné výplne (tzv. plomby). Tiež sú používané na pozlátenie a postriebrenie predmetov. Jedinou významnou rudou ortuti je cinabarit (rumelka) HgS. Ortuť sa používa do výbojok, meracích prístrojov (barometre, polarografy) a pri výrobe vákuovej techniky. Slúži ako elektróda. V minu- losti sa ortuť používala ako náplň do teplomerov. Zlúčeniny ortuti ako aj jej pary sú veľmi toxické.






• Železo je štvrtým najrozšírenejším prvkom na Zemi.
• Čisté železo je neušľachtilý kov. V koncentrovanej kyseline dusičnej a sírovej sa pasivuje.
• Atómy železa sa v zlúčeninách vyskytujú v oxidačných číslach II a III, stabilnejšie sú zlúčeniny s oxi- dačným číslom železa III.
• Železo vplyvom vzdušnej vlhkosti podlieha korózii, hrdzavie.
• Železo je významným biogénnym prvkom, je makroprvok. Je súčasťou červeného krvného farbiva hemoglobínu, ktorý zabezpečuje prenos kyslíka krvou.
• Železo sa vyrába redukciou rúd oxidom uhoľnatým alebo uhlíkom vo vysokej peci.
• Surové železo je nekujné, jeho skujňovaním sa znižuje obsah uhlíka pod 1,7 % a získava sa oceľ.
• Oceľ je najdôležitejšou zliatinou železa a najrozšírenejším konštrukčným materiálom.
• Meď je ušľachtilý kov červenohnedej farby. Je výborným vodičom elektrického prúdu a tepla.
• Najstabilnejšie oxidačné číslo atómu medi v zlúčeninách je II.
• Na vzdušnej vlhkosti sa pokrýva vrstvičkou nazývanou medenka.
• Meď je významným biogénnym prvkom. Zúčastňuje sa na tvorbe hemoglobínu, je súčasťou niekto- rých enzýmov.
• Meď tvorí veľký počet zlúčenín s mnohými možnosťami ich použitia. Najvýznamnejšou je modrá ska- lica CuSO4 · 5H2O, používaná ako fungicíd.
• Zinok je neušľachtilý striebrolesklý kov, má amfotérne vlastnosti spolu s oxidom a hydroxidom zinoč- natým.
• V zlúčeninách sa atóm zinku vyskytuje v oxidačnom čísle II.
• Zinok sa používa pri galvanickom pokovovaní.
• Zinok je významný biogénny prvok.
• Zlúčeniny kadmia a ortuti sú veľmi toxické. Toxické sú aj pary ortuti.

1. Vyznačte, ktoré z uvedených vlastností sú charakteristické pre d-prvky.
a) farebnosť zlúčenín,
b) nízke teploty topenia,
c) tvorba komplexných zlúčenín,
d) nízke oxidačné čísla,
e) veľká variabilita oxidačných čísel v zlúčeninách,
2. Doplňte reaktanty a produkty chemických reakcií a upravte ich na chemické rovnice: a)	
b)
c)
d)
e)
f)	                          
g)	
3. Určte oxidačné čísla atómov d–prvkov v časticiach:
ZnS, KMnO , Cr O , Cu(NO ) , MnO , CrO , Fe(NH ) (SO ) , Hg Cl , CrO2–, MnO–, VO–, Cr O2– .

4	2 3

3 2	2	3

4 2	4 2	2     2	4

4	3	2 7

4. Vyberte z chemických rovníc tie, v ktorých d-prvok vystupuje ako redukovadlo. a)
b)
c)	           
d)





5. Vyberte z chemických rovníc tie, v ktorých d-prvok vystupuje ako oxidovadlo.
a)	
b)
c)
d)	                            
6. Vyberte, ktorá z chemických rovníc vyjadruje reakciu železa so zriedenou a ktorá s koncentrovanou kyselinou sírovou. Vysvetlite rozdiely.
a)
b)	
7. Napíšte názvy aspoň troch d-prvkov, ktoré:
a) zaraďujeme medzi biogénne prvky,
b) patria medzi ušľachtilé kovy,
c) patria medzi neušľachtilé kovy,
d) sa v prírode nachádzajú v rýdzej forme.
8. Napíšte chemickú značku a názov d-prvku, ktorý:
a) sa používa v teplomeroch a tlakomeroch,
b) je najrozšírenejším kovom na Zemi,
c) je najlepším vodičom elektrického prúdu,
d) sa ťaží v rýdzej forme a spracováva sa kyanidovým spôsobom.
9. Napíšte názvy aspoň troch d-prvkov, ktorých zlúčeniny sa vyznačujú farebnosťou. 10. Doplňte tvrdenie:	je zliatina medi a cínu.
11. Doplňte tvrdenie:	je zliatina zinku a medi.
12. Napíšte, ako sa spoločným názvom nazývajú zliatiny ortuti.
13. Napíšte:
a) akú funkciu plní hemoglobín v ľudskom organizme,
b) ktorý kovový prvok sa nachádza v štruktúre hemoglobínu.
14. Vyberte správne tvrdenie.
a) Železo je ušľachtilý kov.
b) Železo sa v elektrochemickom rade napätia kovov nachádza naľavo od vodíka.
c) Železo reaguje so zriedenou kyselinou dusičnou za vzniku kyslíka.
d) Železo sa vyrába redukciou zo železných rúd.
15. Vyberte správne tvrdenie.
a) Meď je ušľachtilý kov.
b) Meď sa v elektrochemickom rade napätia kovov nachádza naľavo od vodíka.
c) Meď reaguje iba s kyselinami, ktoré majú oxidačné účinky.
d) Meď je dobrým vodičom tepla a elektriny.
16. Vysvetlite, prečo je tuhý bezvodý síran meďnatý biela látka a prečo po jej rozpustení vzniká modrý roztok. Tiež vysvetlite, prečo potom následnou kryštalizáciou vzniká modrá kryštalická látka.
17. Napíšte názvy prvkov, ktoré tvoria základ zemského jadra.
18. Napíšte názov aspoň jedného d-prvku štvrtej periódy periodického systému prvkov, ktorý sa vo svojich zlúčeninách vyskytuje v oxidačnom čísle:
a) II,	b) III,	c) IV,	d) V,	e) VI.
19. Vypočítajte, koľko gramov striebra vznikne tepelným rozkladom 20 g oxidu stieborného.
20. Vypočítajte, koľko gramov modrej skalice potrebujeme na prípravu 2 dm3 roztoku CuSO s jej hmot-
nostným zlomkom w = 0,05.





ORGANICKÁ CHÉMIA
4 Charakteristika a rozdelenie organických látok
    Rozdelenie chémie na anorganickú a organickú má historické dô- vody. V minulosti sa chemické zlúčeniny rozdeľovali podľa pôvodu na anorganické (súvisiace s neživou prírodou) a organické (súvisiace so ži- vou prírodou - rastlinné a živočíšne). Názov organickej chémie vyplynul z predstavy, podľa ktorej organické zlúčeniny môžu vznikať len v bun- kách živých organizmov. Ešte v prvej polovici 19. storočia sa vedci do- mnievali, že na tvorbu organických zlúčenín je potrebná tzv. životná sila (z latinského vis vitalis), a preto ich nie je možné pripraviť v laboratóriu. Túto predstavu vyvrátil nemecký chemik F. WÖHLER, ktorý ako prvý pri- pravil organické zlúčeniny v laboratóriu, v r. 1824 syntetizoval kyselinu

šťaveľovú a v r. 1828 močovinu.

Obr. 4.1 Fridrich Wöhler


ROZŠIRUJÚCE UČIVO	++
FRIDRICH WÖHLER pripravil prvé syntetické organické zlúčeniny z anorganických zlúčenín:

1. Kyselinu šťaveľovú, ktorá bola predtým zná- ma len ako látka rastlinného pôvodu, pripravil v r. 1824 hydrolýzou dikyánu.
2. 
V r. 1828 zahrievaním kyanatanu amónneho pripravil močovinu, ktorú bolo dovtedy možné izo- lovať len z moču cicavcov.


					


    Postupne sa ukázalo, že neexistuje žiadny podstatný rozdiel medzi anorganickými a organickými zlú- čeninami, pretože pre obe skupiny platia tie isté princípy a zákony chémie. Jediným spoločným charakte- ristickým znakom organických zlúčenín je, že všetky obsahujú uhlík.





    Aj keď pôvodné rozdelenie látok na anorganické a organické je už prekonané, členenie chémie na anorganickú a organickú zostalo naďalej zachované. Je niekoľko dôvodov, prečo sa organická chémia vyvíja ako samostatný vedný odbor:
a) Veľký počet organických zlúčenín (zlúčenín uhlíka), vysoko prevyšujúci počet anorganických zlúče- nín. V súčasnosti poznáme viac ako 37 miliónov chemických zlúčenín,1 z ktorých až 99 % sú organické zlúčeniny.
b) Odlišná štruktúra a fyzikálne, chemické i biologické vlastnosti organických zlúčenín, ktoré vyplývajú z osobitného postavenia uhlíka v periodickej sústave prvkov oproti ostatným prvkom.
    Pôvodnú úlohu organickej chémie, t.j. štúdium látok v živých organizmoch, prevzala biochémia, kto- rá okrem toho skúma aj procesy premien týchto látok prebiehajúcich v živých sústavách.

1 Údaj z roku 2011.





    Molekuly organických zlúčenín sú zložené z atómov pomerne malého počtu prvkov. Okrem uhlíka je to najmä vodík, ktorý je prítomný takmer vo všetkých organických zlúčeninách, kyslík a dusík. Tieto tri prvky niekedy označujeme ako organogénne prvky. V organických zlúčeninách sa často sa vyskytujú aj halogény a síra (obr. 4.2). Aj keď dnes už existujú zlúčeniny uhlíka s takmer všetkými známymi prvkami, ďalšie prvky sa v organických zlúčeninách vyskytujú len zriedkavo.


Obr. 4.2 Najčastejšie sa vyskytujúce prvky v organických zlúčeninách


4.1 Uhlík a jeho postavenie v chémii organických zlúčenín
    Uhlík má v periodickej sústave prvkov výnimočné postavenie. Ako jediný z prvkov je schopný vytvárať obrovské množstvo rozmanitých zlúčenín od najjednoduchších s jedným atómom uhlíka (napríklad metán), až po veľmi zložité, obsahujúce viac ako 100 miliónov atómov uhlíka (napríklad DNA).

Existencia veľkého množstva organických zlúčenín je daná schopnosťou atómov uhlíka takmer neobmedzene sa vzájomne spájať a tvoriť stabilné reťazce.

Príčiny veľkej stability uhlíkových reťazcov sú viaceré:
1. Atómy uhlíka vytvárajú medzi sebou pevné kovalentné väzby. V tabuľke 4.1 sú uvedené väzbové energie jednoduchých väzieb medzi atómami niektorých prvkov. Je zrejmé, že energie väzieb medzi atómami väčšiny prvkov nedosahujú ani 50 % energie väzby medzi dvomi uhlíkovými atómami. Kova- lentné väzby C–C sú teda oveľa pevnejšie ako podobné väzby medzi dvomi atómami iných neprechod- ných prvkov.
Tab. 4.1 Väzbové energie niektorých jednoduchých väzieb medzi rovnakými atómami (kJ·mol–1)

VäzbaVäzbová energia (kJ·mol–1)VäzbaVäzbová energia (kJ·mol–1)VäzbaVäzbová energia (kJ·mol–1)B–B331P–P172Se–Se184C–C348As–As134Te–Te138Si–Si200Sb–Sb126F–F155Ge–Ge159Bi–Bi105Cl–Cl243Sn–Sn142O–O138Br–Br193N–N159S–S264I–I151




2. Atómy uhlíka viazané v zlúčeninách nemajú voľné valenčné elektrónové páry ani orbitály. Uhlík je prvok druhej periódy periodickej sústavy prvkov, preto jeho elektróny obsadzujú len orbitá- ly s a p. V jeho valenčnej vrstve sa nachádzajú
štyri elektróny, pričom všetky sa podieľajú na tvorbe chemických väzieb (väzbové elektróny)
– atóm uhlíka je v organických zlúčeninách
štvorväzbový.
3. Uhlík má pre reťazenie „výhodnú“ hodno- tu elektronegativity. Elektronegativita uhlíka (2,55) leží približne v polovici intervalu medzi elektronegativitou francia (0,7) a fluóru (4,0) (obr. 4.3). Kým prvky s väčšou hodnotou elek- tronegativity majú snahu sa redukovať (prijímať elektróny), prvky s menšou hodnotou elektro- negativity sa ľahko oxidujú (odovzdávajú elek- tróny). Preto reťazce tvorené takýmito prvkami nevznikajú alebo sú v porovnaní s uhlíkovými

reťazcami menej stabilné.

Obr. 4.3 Elektronegativity neprechodných prvkov (Pauling)


4.2 Väzby v molekulách organických zlúčenín
4.2.1 Jednoduché a násobné väzby
    Z prvého ročníka viete, že ak majú dva atómy v molekule spoločný jeden elektrónový pár, nazývame túto väzbu jednoduchá väzba. Ak majú spoločné dva elektrónové páry - je to dvojitá väzba, ak tri elek- trónové páry - je to trojitá väzba. Dvojité a trojité väzby súhrnne označujeme pojmom násobné väzby.
    Organické zlúčeniny, ktoré majú vo svojich molekulách atómy uhlíka viazané výlučne jednoduchými väzbami, nazývame nasýtené. Zlúčeniny obsahujúce v molekule medzi atómami uhlíka aspoň jednu ná- sobnú väzbu nazývame nenasýtené.2
    Ako už viete, vo vzorcoch zlúčenín sa chemické väzby značia čiarkami. Jedna čiarka medzi dvomi atómami znamená, že chemická väzba medzi nimi je sprostredkovaná jedným väzbovým elektrónovým párom, dve čiarky znamenajú dva väzbové elektrónové páry a tri čiarky tri väzbové elektrónové páry. Jed- noduché, dvojité a trojité väzby medzi atómami uhlíka potom označujeme takto:

    Jednoduchú väzbu medzi atómami uhlíka označujeme aj pojmom väzba  . Väzbový elektrónový pár väzby   je umiestnený tak, že najväčšia elektrónová hustota je na spojnici jadier atómov, ktoré túto väzbu tvoria. Vznik väzby   je možné znázorniť prekryvom atómových orbitálov umiestnených na osi, ktorá tvorí spojnicu jadier oboch atómov (obr. 4.4a).

2 Pomenovanie je odvodené od skutočnosti, že nenasýtené zlúčeniny ochotne reagujú s vodíkom, dajú sa ním „nasýtiť“, kým nasýtené zlúčeniny už s vodíkom nereagujú.





    Pri násobných väzbách sa medzi viažucimi sa atómami uhlíka nachádza okrem väzieb   aj jedna alebo dve väzby  . Najväčšia elektrónová hustota väzieb   sa nachádza v dvoch oblastiach mimo spojnice jadier atómov, presnejšie na kolmici na túto spojnicu. Vznik väzby   je možné znázorniť prekryvom p orbitálov umiestnených na osiach, ktoré sú kolmé na spojnicu jadier oboch atómov (obr. 4.4b a 4.4c).

Obr. 4.4 Usporiadanie väzieb O a a v jednoduchej (a), dvojitej (b) a trojitej (c) väzbe medzi dvomi atómami uhlíka

    Z obrázku 4.4 je zrejmé, že prekryv orbitálov pri vzniku väzby   je významnejší ako prekryv orbi- tálov pri vzniku väzby  . Z toho vyplýva, že   väzba je slabšia ako väzba  . Pri reakciách preto prednostne zaniká väzba   v porovnaní s väzbou  .
    Dvojitá väzba je tvorená jednou väzbou   a jednou väzbou  , pričom maximálna elektrónová hustota väzby   sa nachádza nad a pod spojnicou jadier atómov (obr. 4.4b).
    Trojitá väzba je tvorená jednou väzbou   a dvomi väzbami  , pričom maximálna elektrónová hus- tota jednej väzby   sa nachádza nad a pod spojnicou jadier atómov, kým maximálna elektrónová hustota druhej väzby   sa nachádza pred a za touto spojnicou. Obidve väzby   sa nachádzajú v navzájom kolmých rovinách a spolu vytvárajú okolo väzby   akýsi   elektrónový obal (obr. 4.4c).
    Kovalentné väzby v organických zlúčeninách sa vyznačujú rozličnými dĺžkami a rozličnou pevnosťou. Platí, že dĺžka väzieb medzi určitými dvomi atómami sa skracuje od jednoduchej k trojitej väzbe, zatiaľ čo celková pevnosť väzieb (vyjadrená ich väzbovou energiou) v tomto smere stúpa (tab. 4.2).

Tab. 4.2 Dĺžky väzieb a väzbové energie väzieb medzi atómami uhlíka (kJ·mol–1)

Väzba
 

Dĺžka väzby / nm0,1540,1340,120Väzbová energia / kJ·mol–1348600 až 610820 až 850
    V organickej chémii sa často vyskytujú zlúčeniny, ktoré obsahujú viac dvojitých väzieb. Ak sú dve dvo- jité väzby v uhlíkovom reťazci oddelené jednou jednoduchou väzbou, nazývame ich konjugované dvojité väzby (z latinského coniungo = spojiť). Takéto dvojité väzby sa navzájom ovplyvňujú, čo sa prejavuje aj na vlastnostiach týchto zlúčenín. Ak sú dve dvojité väzby v uhlíkovom reťazci oddelené dvomi alebo viacerými jednoduchými väzbami, každá dvojitá väzba sa správa nezávisle. Takéto usporiadanie nazývame izolova- né dvojité väzby. V prípade, že dve dvojité väzby susedia, nazývame ich kumulované dvojité väzby.

		





Existuje veľké množstvo organických zlúčenín, ktoré obsahujú väčší počet konjugovaných väzieb.
V ich reťazcoch sa pravidelne striedajú jednoduché a dvojité väzby, napríklad takto:
    Konjugovaný systém dvojitých väzieb spôsobuje napríklad farebnosť zlúčenín. Mnohé z nich sa nachádzajú v prírode ako rastlinné alebo živočíšne farbivá (napr.  -karotén prítomný v mrkve).
    Atómy uhlíka sa v organickým zlúčeninách viažu aj s atómami iných prvkov. Môžu s nimi tvoriť jedno- duché, dvojité alebo trojité väzby.


4.2.2 Väzbovosť

    Atómy uhlíka sú v organických zlúčeninách štvorväzbové, atómy dusíka trojväzbové, atómy kys- líka a síry dvojväzbové a atómy halogénov a vodíka jednoväzbové.


			 

			

    Väzbovosť vyplýva z elektrónovej konfigurácie valenčnej vrstvy atómov jednotlivých prvkov. V prípade násobných väzieb určujeme väzbovosť atómu tak, že jeho dvojitú väzbu počítame ako dve jednoduché väzby, trojitú ako tri jednoduché väzby.


4.2.3 Polarita kovalentných väzieb
    Pripomeňme si, že pri spojení dvoch atómov s rovnakou alebo veľmi podobnou hodnotou elektrone- gativity sú väzbové elektróny rozložené rovnomerne medzi obidva tieto atómy. Vzniknutá kovalentná väzba je nepolárna. Typickými nepolárnymi väzbami v organických zlúčeninách sú väzby C–C a C–H.
    Pri viazaní atómov s výrazne odlišnou hodnotou elektronegativity sú väzbové elektróny posunuté viac k elektronegatívnejšiemu atómu, na ktorom tak vzniká čiastkový záporný náboj ((–). Na atóme s menšou hodnotou elektronegativity naopak vzniká čiastkový kladný náboj ((+). Takáto kovalentná väzba je polárna.
    V chemických vzorcoch znázorňujeme polaritu väzieb symbolmi čiastkových nábojov nad príslušný- mi atómami.






4.3 Vzorce v organickej chémii
    V organickej chémii sa používajú rôzne typy vzorcov. Niektoré z nich vyjadrujú len zloženie molekuly, iné aj jej štruktúru. Jednotlivé typy vzorcov uvedieme na príklade kyseliny octovej, ktorú už poznáte.

Empirický (stechiometrický) vzorec
udáva najjednoduchší pomer počtu atómov prvkov v zlúčenine.CH2OSumárny (molekulový) vzorec
udáva skutočný počet atómov v molekule zlúčeniny.C2H4O2Racionálny (funkčný) vzorec
vyjadruje charakteristické zoskupenia atómov v molekuleCH3COOHŠtruktúrny (konštitučný) vzorec
zobrazuje väzby v molekule. Vyjadruje poradie, spôsob a typ viazania jednotlivých atómov v zlúčenine.
Štruktúrne vzorce predstavujú dvojrozmerné zobrazenia štruktúry molekuly, nevyjadrujú však skutočné priestorové usporiadanie atómov v molekule!Skrátený štruktúrny vzorec
je zjednodušeným štruktúrnym vzorcom, v ktorom sa neuvádzajú niektoré jednoduché väzby, najmä väzby s atómami vodíka, napr. C–H, O–H a pod.Elektrónový štruktúrny vzorec
je skrátený štruktúrny vzorec s vyznačenými voľnými elektrónovými pármi na príslušných atómoch. Voľné elektrónové páry sa vyznačujú krátkou čiarkou pri značke prvku daného atómu.    Vo vzorcoch molekúl s väčším počtom atómov uhlíka sa zápisy zjednodušujú tak, že sa v nich neu- vádzajú uhlíkové atómy. Tento spôsob zápisu je bežný najmä pri vzorcoch cyklických zlúčenín, príp. pri dlhších uhľovodíkových reťazcoch.














4.4 Štruktúra organických zlúčenín
    Vlastnosti organických zlúčenín závisia nielen od druhu a počtu atómov v ich molekulách, ale aj od ich vzájomného usporiadania – štruktúry. Pojem chemická štruktúra zaviedol do organickej chémie v šesťdesiatych rokoch 19. storočia ruský chemik A. M. BUTLEROV, ktorý vychádzal zo známej predstavy o štvorväzbovosti uhlíka.
    V roku 1874 uskutočnili nezávisle od seba Holanďan J. H. VAN‘T HOFF a Francúz J. A. LE BEL objav, ktorý posunul rozvoj predstáv o štruktúre organických zlúčenín o ďalší krok vpred. Objav sa týkal priesto- rového usporiadania atómov v molekule metánu. Zistilo sa, že atóm uhlíka v molekule metánu (CH4) je umiestnený v strede pravidelného štvorstena (tetraédra) a z neho smerujú štyri väzby k atómom vodíka nachádzajúcim sa vo vrcholoch štvorstena (obr. 4.5). Všetky tieto väzby sú navzájom rovnocenné a zvierajú uhol 109°28’.




Obr. 4.5 Priestorová orientácia atómov v molekule metánu (CH4)
    Neskôr sa ukázalo, že podobné priestorové usporiadanie majú aj mnohé ďalšie uhľovodíky. Tento významný poznatok položil základ pre rozvoj stereochémie – náuky o priestorovom usporiadaní atómov v molekulách.


Štruktúru molekuly možno opísať na troch rozličných úrovniach. Pod štruktúrou molekuly rozumieme:

1. údaje o druhu a počte atómov v molekule, o tom, ktoré ató- my v molekule sú vzájomne spojené väzbami a aký je typ týchto väzieb (konštitúcia teda nehovorí o priestorovom usporiadaní väzieb a atómov),
konštitúcia2. údaje o vzájomnom priestorovom usporiadaní väzieb vystu- pujúcich z istého atómu k iným atómom alebo skupinám atómov, ktoré sú naň bezprostredne viazané, pričom toto usporiadanie nie je možné meniť voľnou rotáciou okolo jed- noduchej väzby,

konfigurácia3. údaje o vzájomnom priestorovom usporiadaní atómov alebo atómových skupín, ktoré nie sú bezprostredne spojené che- mickou väzbou, pričom toto usporiadanie je možné meniť voľnou rotáciou okolo jednoduchej väzby.
konformácia




4.4.1 Izoméria
    V organickej chémii sa často stretávame so zlúčeninami, ktoré majú rovnaký sumárny vzorec ale rôznu štruktúru. Inými slovami, zhodujú sa v počte a druhu atómov v molekule, ale líšia sa v tom, ako sú tieto atómy vzájomne viazané, prípadne rozmiestnené v priestore. Tento jav nazývame izoméria a príslušné zlúčeniny izoméry. Izoméry majú odlišné fyzikálne, chemické prípadne aj biologické vlastnosti.
Rozlišujeme izomériu konštitučnú a priestorovú (stereoizomériu) (obr. 4.6).

Obr. 4.6 Rozdelenie izomérie

Konštitučné izoméry rozdeľujeme na:
a) reťazové izoméry, ktoré sa líšia spôsobom usporiadania uhlíkového reťazca. Napr. pre necyklický uhľovodík s piatimi atómami uhlíka (pentán) existujú tri rôzne reťazové izoméry,

b) polohové izoméry, líšiace sa polohou funkčnej (charakteristickej) skupiny, alebo násobnej väzby,







c) skupinové izoméry, ktoré majú odlišné typy funkčných skupín,


d) tautoméry, ktoré sa líšia polohou atómu vodíka a dvojitej väzby. Tautoméria je osobitným prípadom skupinovej izomérie.
	


    V rámci priestorovej izomérie rozlišujeme konfiguračnú izomériu (geometrická izoméria, optická izoméria), pri ktorej rôzne priestorové usporiadanie atómov nesúvisí s rotáciou okolo jednoduchej väzby a konformačnú izomériu, pri ktorej sa poloha atómov alebo atómových skupín v priestore mení rotáciou okolo jednoduchej väzby.
a) geometrické izoméry sa líšia umiestnením atómových skupín na atómoch uhlíka, ktoré sú viaza- né dvojitou väzbou. Okolo dvojitej väzby nie je možná voľná rotácia, preto pri väčšine zlúčenín ob- sahujúcich dvojitú väzbu, môžu existovať dva konfiguračné izoméry, ktoré označujeme symbolmi (stereodeskriptormi) cis a trans. V cis-izoméri sa substituenty nachádzajú na rovnakej strane roviny dvojitej väzby, v trans-izoméri sa substituenty nachádzajú na opačných stranách roviny dvojitej väzby. Najnovšie sa tradičný symbol cis- nahrádza písmenom (Z) a symbol trans- písmenom (E).3


b) optické izoméry tvoria molekuly, ktoré obsahujú napríklad tzv. asymetrický atóm uhlíka (označovaný aj ako chirálny atóm alebo stereogénne centrum), tj. taký atóm uhlíka, na ktorý sú viazané štyri rozličné substituenty. Zlúčeniny obsahujúce asymetrický (chirálny) atóm uhlíka sú spravidla opticky aktívne, tj. otáčajú rovinu polarizovaného svetla (obr. 4.7). Nazývame ich preto chirálne zlúčeniny. Dva optické izoméry (optické antipódy alebo enantioméry) sa líšia konfiguráciou na asymetrickom (chirálnom) atóme uhlíka a sú navzájom nestotožniteľnými zrkadlovými obrazmi, podobne ako ľavá ruka k pravej (odtiaľ pochádza označenie chiralita, z gréckeho chiros = dlaň). S optickou izomériou sa podrobnejšie oboznámite pri sacharidoch počas štúdia biochémie v nasledujúcom ročníku.







3 Označovanie izomérov (Z) a (E) je univerzálnejšie ako označovanie cis- a trans-, je použiteľné prakticky bez obmedzenia na popis rôznych typov geometrických izomérov. Písmená Z a E sú odvodené z nemeckých slov zusammen (spolu) a entgegen (oproti).








Obr. 4.7 Schéma polarimetra
Nepolarizované svetlo sa skladá z lúčov kmitajúcich vo všetkých rovinách. Prechodom tohto svetla polarizátorom vzniká po- larizované svetlo, ktoré kmitá len v jednej rovine. Pri prechode polarizovaného svetla opticky aktívnou látkou umiestnenou v polarizačnej trubici sa rovina polarizovaného svetla vychýli o určitý uhol (() v smere alebo proti smeru hodinových ručičiek. Látky otáčajúce rovinu polarizovaného svetla v smere hodinových ručičiek sa nazývajú pravotočivé (+), a opačne, látky, ktoré ju otáčajú proti smeru hodinových ručičiek, sa nazývajú ľavotočivé (–).


c) konformačné izoméry (konforméry) predstavujú rozličné priestorové usporiadania tej istej molekuly, ktoré vznikajú rotáciou jej atómových skupín okolo jednoduchej väzby. Napríklad plynulým otáčaním metylových skupín okolo väzby C–C v molekule etánu sa môžu ich atómy vodíka dostať do rozličných vzájomných pozícií. Preto môže existovať niekoľko rozličných konformácií etánu. Dve krajné konformá- cie nazývame zaclonená a zošikmená konformácia etánu.4



    V prípade cyklických zlúčenín môže otočením okolo dvoch jednoduchých väzieb dôjsť k „preklope- niu“ celej časti molekuly, napr. v cyklohexáne rozlišujeme vaničkovú a stoličkovú konformáciu













4 Väzby zakreslené plným klinom smerujú pred rovinu papiera (k pozorovateľovi).





4.5 Rozdelenie organických zlúčenín
Organické zlúčeniny sa rozdeľujú do dvoch veľkých skupín: uhľovodíky a deriváty uhľovodíkov.

    Uhľovodíky aj ich deriváty sa ďalej rozdeľujú do menších podskupín podľa určitých spoločných cha- rakteristík (pozri kapitoly 5 a 6). V molekulách derivátov uhľovodíkov môžeme rozlíšiť uhľovodíkový zvyšok a funkčnú (charakteristickú) skupinu. Uhľovodíkový zvyšok je časť uhľovodíka, ktorá vznikne po odtrhnutí jedného alebo viacerých jeho atómov vodíka. Uhľovodíkové zvyšky všeobecne označujeme písmenom R (pretože v minulosti sa označovali pojmom radikál). Funkčnou (charakteristickou) skupinou môže byť jeden alebo skupina atómov, ktoré dávajú derivátu jeho špecifické vlastnosti.










Vzhľadom na obrovskú rôznorodosť možno organické zlúčeniny triediť aj podľa ďalších kritérií:
1. Podľa charakteru uhlíkového reťazca rozlišujeme uhľovodíky:
a) acyklické s otvoreným reťazcom, ktorý môže byť nerozvetvený (priamy) alebo rozvetvený,
b) cyklické s uzavretým reťazcom.















2. Podľa typu väzieb medzi atómami uhlíka rozoznávame uhľovodíky:
a) nasýtené obsahujúce len jednoduché väzby,
b) nenasýtené obsahujúce aspoň jednu násobnú (dvojitú alebo trojitú) väzbu,
c) aromatické, ktoré majú cyklickú štruktúru so zvláštnym charakterom (kap. 5.2). Uhľovodíky, ktoré nemajú aromatický charakter, nazývame alifatické uhľovodíky.

4.6 Reakcie organických zlúčenín
    V organickej chémii existuje veľké množstvo rozmanitých reakcií. Platia pre ne tie isté zákonitosti ako pre reakcie anorganických zlúčenín, v dôsledku odlišnej a často aj zložitejšej štruktúry majú však odlišný priebeh. Všeobecne môžeme povedať, že reakcie organických zlúčenín prebiehajú pomalšie ako reakcie zlúčenín anorganických. Niektoré z nich možno uskutočniť len pri vysokých teplotách, tlakoch alebo za použitia katalyzátora. Priebeh mnohých reakcií je veľmi zložitý a často pri nich vzniká pestrá zmes rôznych produktov.
    Chemické reakcie nasýtených uhľovodíkov prebiehajú na väzbách C–C alebo C–H, pri nenasýtených uhľovodíkoch prebiehajú reakcie zvyčajne na násobných väzbách. V prípade derivátov uhľovodíkov reak- cie spravidla prebiehajú na ich funkčnej skupine alebo na atómoch uhlíka v tesnej blízkosti tejto skupiny.
Premena reaktantov na produkty nie je jednoduchá. Zvyčajne sa uskutočňuje cez niekoľko čiastkových

    Pri opise chemických reakcií sa v organickej chémii často používajú pojmy substrát a činidlo. Pod substrátom rozumieme reaktant, na ktorom sa v priebehu reakcie uskutočňuje zmena. Činidlo je reaktant, ktorý s rôznymi substrátmi poskytuje určitý typ reakcie. Hovoríme, že činidlo vyvoláva zmeny na substráte. V organickej chémii sú činidlami často anorganické látky.


4.6.1 Zápis reakcií organických zlúčenín
    Priebeh chemických reakcií sa v organickej chémii zapisuje chemickou rovnicou alebo zjednoduše- ne reakčnou schémou. Oproti chemickým rovniciam v reakčných schémach nebývajú vždy zachované niektoré pravidlá, napríklad stechiometria – počet atómov prvkov na ľavej a pravej strane schémy nemusí byť rovnaký. Rozdiel medzi zápisom chemickou rovnicou a zápisom reakčnou schémou si možno všimnúť na nasledujúcom príklade.

    V reakčných schémach sa uvádzajú aj niektoré reaktanty (nad šípkou) a produkty (pod šípkou), prí- padne sa dopĺňajú ďalšie experimentálne údaje, napr. rozpúšťadlo, katalyzátor, teplota, tlak. Podľa potre- by sa pod vzorcami produktov môžu uviesť aj ich percentuálne výťažky.





Príklady reakčných schém s ich vysvetlením:

Z látky A sa účinkom koncentrovanej kyseliny sírovej odštepuje voda a vzniká 85 % látky B a 15 % látky C.Látka A sa oxiduje bližšie neurčeným oxidovadlom za vzniku látok B, C a D.
		Látka A reaguje s molekulovým vodíkom
za prítomnosti platiny ako katalyzátora pri teplote 20 °C a tlaku 0,1 MPa a vzniká látka B.
4.6.2 Rozdelenie reakcií organických zlúčenín
Chemické reakcie sa v organickej chémii rozdeľujú podľa niekoľkých kritérií:
a) podľa spôsobu štiepenia väzby,
b) podľa druhu použitého činidla,
c) podľa charakteru zmien na substráte.

a) Rozdelenie reakcií podľa spôsobu štiepenia väzby
    Pri chemických reakciách zanikajú pôvodné väzby a vznikajú väzby nové. Podľa toho, akým spôso- bom dochádza k štiepeniu pôvodných väzieb, rozlišujeme reakcie homolytické (homolýza) a heterolytické (heterolýza).
    Pri homolytických reakciách sa väzba štiepi symetricky, t.j. väzbový elektrónový pár sa rozdelí me- dzi obidva atómy, ktoré väzbu tvoria, teda každý z nich si ponechá jeden elektrón. Vznikajú pri tom častice s nespáreným elektrónom – radikály (označujeme ich bodkou pri značke prvku daného atómu predsta- vujúcou nespárený elektrón, napríklad H C•).


    Pri heterolytických reakciách sa väzba štiepi asymetricky, t.j. celý väzbový elektrónový pár si pone- chá elektronegatívnejší atóm (napríklad Cl), a tým z neho vznikne častica so záporným elektrickým nábo- jom – anión. Na druhom atóme (napríklad C), sa vytvorí kladný náboj – vznikne katión. Pri heterolytických reakciách vznikajú elektricky nabité častice – ióny.
 			



Homolyticky sa štiepia väzby nepolárne, heterolytické štiepenie je typické pre polárne väzby.


b) Rozdelenie reakcií podľa druhu použitého činidla
Podľa druhu činidiel, ktoré sa zúčastňujú na reakcii, rozlišujeme reakcie radikálové, elektrofilné a nukleofilné.
    Na radikálových reakciách sa zúčastňujú častice s nespáreným elektrónom – radikály, vznikajúce pri homolytickom štiepení chemických väzieb (napríklad H•, Cl•, H3C•). Činidlá vyvolávajúce radikálové





reakcie preto nazývame homolytické (niekedy radikálové) činidlá. Keďže obsahujú jeden alebo viac nespárených elektrónov, sú to veľmi reaktívne častice a zvyčajne existujú len veľmi krátky čas (zlomky sekundy). Vznikajú zo stálych látok, napríklad pôsobením ultrafialového žiarenia.
    Na elektrofilných reakciách sa zúčastňujú elektrofilné častice. Sú to častice, ktoré „priťahujú“ elektróny – sú akceptormi (príjemcami) elektrónov. Patria medzi ne niektoré katióny, napr. H+, Br+, NO+, ale aj elektroneutrálne molekuly, ktoré majú na niektorom z atómov elektrónové zriedenie, napríklad na atóme síry v SO3.
    Na nukleofilných reakciách sa zúčastňujú nukleofilné častice. Sú to častice, ktoré poskytujú elektróny – sú donormi (darcami) elektrónov. Patria medzi ne niektoré anióny, napríklad OH–, I–, ale aj elektroneutrálne molekuly obsahujúce jeden alebo viac voľných elektrónových párov, napríklad H2O, NH3.
    Elektrofilné a nukleofilné častice vyvolávajúce heterolytické štiepenie väzieb súhrnne nazývame hete- rolytické činidlá (rozlišujeme elektrofilné a nukleofilné činidlá).


c) Rozdelenie reakcií podľa charakteru zmien na substráte
    Podľa charakteru zmien na substráte rozoznávame v organickej chémii štyri základné typy chemic- kých reakcií: adície, eliminácie, substitúcie a molekulové prešmyky.

    Príkladom adície je reakcia nenasýteného uhľovodíka etylénu s chlórom, pri ktorej vzniká 1,2-dichló- retán.
				

Podľa druhu činidla rozlišujeme adície elektrofilné (AE), nukleofilné (AN) a radikálové (AR)




Napríklad elimináciou chlorovodíka z chlóretánu vzniká etylén.






    Napríklad pri reakcii etanolu s chlorovodíkom dochádza k nahradeniu hydroxylovej skupiny atómom chlóru za vzniku chlóretánu.


Napríklad produktom molekulového prešmyku vinylalkoholu je acetaldehyd.
		

	

    Pre niektoré adície a eliminácie sa v organickej chémii používajú osobitné pomenovania podľa toho, ktorá látka sa naväzuje (aduje) alebo odštiepuje (eliminuje): napríklad hydrogenácia (adícia vodíka), de- hydrogenácia (eliminácia vodíka), hydratácia (adícia vody), dehydratácia (eliminácia vody). Aj niektoré substitučné reakcie majú špeciálne názvy, napríklad nitrácia, halogenácia5 (chlorácia, bromácia) a pod.
    Organické zlúčeniny podobne ako anorganické podliehajú oxidácii a redukcii. V organickej chémii redoxné deje charakterizujeme často zjednodušene. Pod oxidáciou napr. rozumieme naviazanie kyslíka (oxygenácia) alebo odštiepenie vodíka (dehydrogenácia), kým pod redukciou naopak odštiepenie kys- líka (deoxygenácia) alebo naviazanie vodíka (hydrogenácia).

















5 Niekedy sa pojem halogenácia používa aj pri adícii halogénu na násobnú väzbu.








1. Vyberte správne tvrdenia. Medzi organické zlúčeniny zaraďujeme:
a) všetky zlúčeniny, ktoré obsahujú atómy uhlíka,
b) soli kyseliny uhličitej,
c) zlúčeniny, ktoré vo svojich molekulách obsahujú len atómy uhlíka a vodíka,
d) len látky, ktoré sú súčasťou živých organizmov,
e) metán, etán, propán, bután,
f) CH4, H3C–CH3, H3C–CH2–CH3, H3C–CH2–CH2–CH3
2. O atóme uhlíka v organických zlúčeninách platí:
a) je štvorväzbový,
b) môže tvoriť vodíkové väzby,
c) môže tvoriť jednoduché, dvojité, trojité a štvorité väzby,
d) má schopnosť reťazenia.
3. Vyberte správne tvrdenia o uhľovodíkoch.
a) Vo svojich molekulách obsahujú len uhlík a vodík.
b) Vo svojich molekulách obsahujú kovalentné väzby.
c) Môžu obsahovať rôzne heteroatómy.
d) Sú to polárne zlúčeniny.
4. Napíšte sumárne vzorce týchto zlúčenín:

5. Napíšte neskrátené konštitučné vzorce týchto zlúčenín:
			

6. Radikály:
a) sú častice vznikajúce pri heterolytických reakciách,
b) sú častice s nespáreným elektrónom,
c) vznikajú pri homolytickom štiepení chemických väzieb,
d) sú nereaktívne častice.
7. Vyberte správne tvrdenia o násobných väzbách.
a) Dvojitá väzba je tvorená dvomi väzbami ı.





b) Trojitá väzba je tvorená jednou väzbou ı a dvomi väzbami ʌ.
c) Dvojitá väzba je kratšia ako trojitá väzba medzi tými istými atómami.
d) Trojitá väzba je pevnejšia ako dvojitá väzba medzi tými istými atómami.
8. Aký typ chemickej reakcie predstavuje nasledujúca reakcia:
a) adícia,
b) eliminácia,
c) substitúcia,
d) molekulový prešmyk,
e) bromácia,
f) redukcia.
9. Elektrofilné činidlá:
a) sú častice so záporným nábojom,
b) sú napríklad Cl+, Br+, NO+,
c) vznikajú pri homolytickom štiepení chemických väzieb,
d) sú elektroneutrálne molekuly s voľným elektrónovým párom.
10. Nukleofilné činidlá:
a) vznikajú pri heterolytickom štiepení chemických väzieb,
b) sú napríklad OH–, I–,
c) sú napríklad H2O, NH3,
d) obsahujú viac ako jeden nespárený elektrón.
11. Roztrieďte organické zlúčeniny podľa ich sumárnych vzorcov na uhľovodíky a deriváty uhľovodíkov. a) CH4, b) C4H10O, c) C6H6, d) C12H25N, e) C6H5O2N, f) CH3Cl, g) C2H4O2, h) C7H14
12. Ktoré zo vzorcov predstavujú rozvetvené a ktoré nerozvetvené uhľovodíky?

		
13. Napíšte po tri príklady konštitučných vzorcov nasýtených a nenasýtených uhľovodíkov.
14. Napíšte neskrátený aj skrátený konštitučný vzorec najjednoduchšieho uhľovodíka s dvomi konjugova- nými dvojitými väzbami.
15. V nasledujúcich vzorcoch označte polárne väzby a na atómoch, ktoré ich tvoria, symbolmi  + a  – vy- značte čiastkové náboje.

16. Konštitučné izoméry:
a) sú priestorové izoméry,
b) sú napríklad etanol a dimetyléter,
c) môžu vznikať molekulovými prešmykmi,
d) majú rovnaký sumárny vzorec ale rozdielny konštitučný vzorec.





5 Uhľovodíky
    Ako už viete z kapitoly 4.5, uhľovodíky sú základnými organickými zlúčeninami, ktoré sú zložené len z uhlíka a vodíka a na ich rozdelenie sa používa viacero kritérií. Kombináciou viacerých z nich môžeme uhľovodíky rozdeliť tak ako je uvedené na obrázku 5.1.
Obr. 5.1 Rozdelenie uhľovodíkov (kombinácia viacerých kritérií)


5.1 Alifatické uhľovodíky
5.1.1 Názvoslovie alifatických uhľovodíkov
    Organická chémia zaznamenala svoj najväčší rozvoj koncom 19. storočia. Bolo izolovaných a synteticky pripravených veľa organických látok. Zapamätať si všetky triviálne1 názvy nových látok bolo takmer nemožné, preto v roku 1922 pri sekcii organickej chémie IUPAC2 vznikla komisia pre organické názvoslovie, ktorá určuje pravidlá pre názvy organických zlúčenín dodnes.
    Od najjednoduchších alifatických uhľovodíkov sú odvodené skoro všetky or- ganické zlúčeniny. Preto ich názvoslovie tvorí základ názvov zložitejších derivátov uhľovodíkov.
Alifatické acyklické uhľovodíky radíme do troch základných radov:





Obr. 5.2 Logo IUPAC

Alkány – nasýtené uhľovodíky, koncovka -án vyjadruje prítomnosť len jednoduchých väzieb, sumárny vzorec alkánov je CnH2n+2 (kde n = 1, 2, 3, ...),
Alkény – nenasýtené uhľovodíky, koncovka -én vyjadruje prítomnosť aspoň jednej dvojitej väzby, sumárny vzorec alkénov s jednou dvojitou väzbou je CnH2n (kde n = 2, 3, ...),
Alkíny– nenasýtené uhľovodíky, koncovka -ín vyjadruje prítomnosť trojitej väzby, sumárny vzorec alkínov s jednou trojitou väzbou je CnH2n-2 (kde n = 2, 3, ...).

1 Pôvodný názov zlúčeniny, nezohľadňujúci štruktúru látky, informuje len o jej pôvode a vlastnostiach.
2 Medzinárodná únia pre čistú a aplikovanú chémiu (International Union of Pure and Applied Chemistry).





    Základom názvu uhľovodíkov (okrem uhľovodíkov s počtom atómov uhlíka 1 až 4, ktoré majú triviálne názvy) je počet atómov uhlíka v hlavnom reťazci vyjadrený kmeňom slova odvodeným z latinskej alebo gréckej číslovky.
Tab. 5.1 Homologické rady acyklických uhľovodíkov
Počet atómov uhlíkaALKÁNYALKÉNYALKÍNY
Názov
Racionálny vzorec
Názov
Racionálny vzorec
Názov
Racionálny vzorec1metánCH4**2etánCH3–CH3eténCH2=CH2etínHCHCH3propánCH3–CH2–CH3propénCH2=CH–CH3propínHCHC–CH34butánCH3–(CH2)2–CH3but-1-énCH2=CH–CH2–CH3but-1-ínHCHC–CH2–CH35pentánCH3–(CH2)3–CH3pent-1-énCH2=CH–(CH2)2–CH3pent-1-ínHCHC–(CH2)2–CH36hexánCH3–(CH2)4–CH3hex-1-énCH2=CH–(CH2)3–CH3hex-1-ínHCHC–(CH2)3–CH37heptánCH3–(CH2)5–CH3hept-1-énCH2=CH–(CH2)4–CH3hept-1-ínHCHC–(CH2)4–CH38oktánCH3–(CH2)6–CH3okt-1-énCH2=CH–(CH2)5–CH3okt-1-ínHCHC–(CH2)5–CH39nonánCH3–(CH2)7–CH3non-1-énCH2=CH–(CH2)6–CH3non-1-ínHCHC–(CH2)6–CH310dekánCH3–(CH2)8–CH3dec-1-énCH2=CH–(CH2)7–CH3dec-1-ínHCHC–(CH2)7–CH3* Metén a metín neexistuje (pozri definíciu alkénov CnH2n a alkínov CnH2n-2, kde n = 2, 3, ...).


    Uhľovodíky z homologického radu alkánov označujeme ako normálne a v ich názve môžeme použiť označenie n- , napríklad n-bután. Je to z dôvodu veľkej rozmanitosti štruktúry uhľovodíkov rovnakého zloženia. Ako príklad uvádzame uhľovodík sumárneho vzorca C4H10. Jeho racionálny vzorec môže byť:
	

Obe látky sú reťazovými izomérmi a teda majú aj odlišné vlastnosti. Preto je nutné ich odlíšiť aj názvom.
Prvý je priamy (lineárny), druhý má rozdielnu štruktúru, jeho reťazec je rozvetvený.
Metán, etán a propán neoznačujeme predponou n-, lebo netvoria reťazové izoméry.
    Ak chceme podľa stanovených pravidiel správne pomenovať aj zložitejšie uhľovodíky, musíme poznať názvy alkylov. Sú to jednoväzbové uhľovodíkové zvyšky (kap. 4.5), ktoré nemôžu existovať samostatne. Bývajú súčasťou uhľovodíkov ako bočné reťazce.





Tab. 5.2 Vzorce niektorých alkánov, alkénov a ich alkylov

UhľovodíkVzorec uhľovodíkaVzorec alkyluNázov alkylumetán
 
metyletán

etyl


propán


 propylizopropylbután
 
  butyletén

vinyl3Základom názovu alkylu je kmeň názvu uhľovodíka s priradenou koncovkou –yl. Názvy dvojväzbových a trojväzbových skupín na jednom atóme tvoríme tak, že k názvu odpovedajúcej jednoväzbovej skupiny pridáme príponu -idén, prípadne -idín, napr.:


CH3 –   metyl CH3 – CH2 – etyl

CH2 = metylidén CH3 – CH = etylidén

CH	metylidín CH3 – C	etylidín

Tvorba názvov a vzorcov nasýtených uhľovodíkov

3 Vinyl je bežne používaný triviálny názov, systémový názov je etenyl.






    Rozvetvené uhľovodíky môžu obsahovať aj viac alkylových zvyškov. Ak sú rôzne, v názve ich radíme podľa abecedy (butyl, etyl, metyl, propyl atď) s príslušným lokantom. Ak ich je viac rovnakých, dávame pred ich názov predponu odvodenú z gréckeho názvu pre príslušnú číslovku:

12345678910mono-di-tri-tetra-penta-hexa-hepta-okta-nona-deka-Každá alkylová skupina však musí mať uvedený lokant (napr. 2,2-dimetylpentán, 3-etyl-4-metylhexán).









Tvorba názvov a vzorcov nenasýtených uhľovodíkov
    Názvoslovie nenasýtených uhľovodíkov sa tvorí podobne ako názvoslovie nasýtených uhľovodíkov pri dodržaní rovnakých pravidiel. Je však nutné brať do úvahy prítomnosť násobnej väzby, ktorú v názve vyjad- rujeme koncovkou -én pre alkén (uhľovodík s dvojitou väzbou) a -ín pre alkín (uhľovodík s trojitou väzbou). Je tiež dôležité správne určiť polohu násobnej väzby. Pri rovnakom zložení môžu mať uhľovodíky rozdielnu polohu násobnej väzby a tým aj odlišné vlastnosti. Tento jav nazývame polohová izoméria násobnej väzby (kap. 4.4.1). Napríklad uhľovodík zloženia C4H8 môže mať rôznu polohu násobnej väzby

    Lokant určujúci polohu násobnej väzby je totožný s poradovým číslom atómu uhlíka hlavného reťazca, z ktorého násobná väzba vychádza. Pritom príslušný lokant musí byť čo najmenšie číslo. Preto v prvom prípade je správny názov uhľovodíka but-1-én, nie but-2-én. Podobne v druhom prípade je správny názov but-2-én, nie but-3-én. Ak uhľovodík obsahuje viac rovnakých násobných väzieb, pridáva sa pred príslušnú koncovku násobnej väzby predpona vyjadrujúca ich počet, napr. dién, triín a pod.







Podobne postupujeme aj pri uhľovodíkoch s trojitou väzbou, pre ktorú používame koncovku -ín.
Tvorba názvov a vzorcov cyklických (alicyklických) uhľovodíkov
    Do skupiny alifatických uhľovodíkov patria aj uhľovodíky s uzavretým reťazcom tzv. cyklické (alicyklické). Názvy cyklických uhľovodíkov sa odvodzujú od názvu základného alkánu s príslušným počtom atómov uhlíka a predpony cyklo- . Ich homologický rad sa začína uhľovodíkom s tromi atómami uhlíka, aby bolo možné vytvoriť uzavretý reťazec (cyklus). Sumárny vzorec cykloalkánov, CnH2n, je identický so sumárnym vzorcom alkénov.
Tab 5.3 Názvy a vzorce niektorých základných a cyklických uhľovodíkov s rovnakým počtom atómov uhlíka

Základný uhľovodíkCyklický uhľovodík


























5.1.2 Alkány
Alkány sú nasýtené uhľovodíky, v ktorých sa nachádzajú len nepolárne kovalentné väzby (väzby  ).
Z hľadiska štruktúry môžu byť lineárne (s priamym uhlíkovým reťazcom), alebo rozvetvené.









Alkány tvoria reťazové izoméry napríklad:

Fyzikálne vlastnosti alkánov
    Fyzikálne vlastnosti alkánov vyplývajú z ich rastúcej relatívnej molekulovej hmotnosti v homologickom rade. Nasledujúci člen radu ju má zvýšenú o 14 (homologický prírastok –CH2–). Preto prvé štyri alkány (me- tán, etán, propán a bután) sú za normálnych podmienok plyny, pentán až hexadekán (C5 až C16) sú kvapali- ny a vyššie alkány sú tuhé látky. S rastúcou relatívnou molekulovou hmotnosťou alkánov teda narastajú aj ich teploty topenia a varu. Alkány sú vo vode nerozpustné, pretože majú nepolárne molekuly.

    Alkány sa rozpúšťajú v nepolárnych rozpúšťadlách. Kvapalné alkány sa môžu použiť ako rozpúš- ťadlá niektorých organických látok (napríklad čistým benzínom vyčistíme mastné škvrny).
Chemické vlastnosti alkánov
    Chemické vlastnosti alkánov vyplývajú z ich zloženia, typu chemickej väzby a štruktúry. Nie sú veľ- mi reaktívne, preto sa v minulosti označovali ako parafíny (z latinského parum affinis = nereagujúci, málo sa zlučujúci). Ich typicky nepolárne kovalentné väzby (rozdiel hodnôt elektronegativity väzieb C–C je 0 a väzieb C–H je 0,4) neumožňujú heterolytické štiepenie väzieb. Tieto väzby možno štiepiť len homoly- ticky na reaktívne radikály dodaním pomerne vysokej energie (UV žiarenie, vysoká teplota, alebo je v re- akčnej zmesi prítomné činidlo, ktoré iniciuje tvorbu radikálov).

    Aby alkány reagovali, potrebujú prítomnosť reaktívneho činidla – radikálu, ktoré vznikne z nepolárnej látky (napríklad Cl2) dodaním energie UV žiarením.
				
Prítomnosť vzniknutých radikálov umožní (iniciuje) reakciu alkánu, preto príprave radikálov hovoríme
iniciácia. Alkán potom reaguje s radikálom pochádzajúcim z činidla, pričom vznikne alkylový radikál,





ktorý reaguje s ďalšou molekulou chlóru
a reakcia sa opakuje do vyčerpania substrátu (alkánu). Táto časť reakcie sa nazýva propagácia. Počas reakcie sa neustále zvyšuje koncentrácia jednotlivých radikálov a tým sa zvyšuje aj pravdepodobnosť ich vzájomnej zrážky. Začne prebiehať terminácia, počas ktorej dochádza k vzájomným reakciám medzi radikálmi až do ich vyčerpania, zániku.
				

				

Počas reakcie dochádza k nahradeniu atómu vodíka v alkáne atómom chlóru, substitúcii.
Sumárne môžeme predchádzajúcu reakciu napísať takto:
    Reakcia môže v nadbytku chlóru prebiehať aj do ďalších stupňov, pričom vznikajú ďalšie produkty, napríklad CH2Cl2, CHCl3, CCl4. Nevýhodou substitučnej radikálovej reakcie je vznik vedľajších produktov, od ktorých je potrebné hlavný požadovaný produkt izolovať, čistiť.
Alkány môžu dávať aj eliminácie, pri ktorých dochádza k odštiepeniu atómov vodíka – dehydrogenácii. Reakcia vyžaduje energiu v podobe tepla a prítomnosť katalyzátora (Pt, Ni, Pd).


    Alkány tiež podliehajú oxidácii, ktorá sa uskutočňuje radikálovým mechanizmom. Tieto oxidácie, kto- ré nazývame horenie, sú silne exotermické (uvoľňuje sa teplo). Preto sa alkány používajú aj ako palivá. Konečným produktom oxidácie – spaľovania, je oxid uhličitý a voda.


Prehľad najvýznamnejších alkánov
    Metán CH4 je najjednoduchší uhľovodík s veľkým významom. Tvorí až 98 % zemného plynu. Je to bezfarebný plyn bez zápachu. Pre svoje čisté horenie a dobrú dostupnosť sa používa predovšetkým ako palivo v domácnostiach (hlavná zložka zemného plynu). Pri dokonalom spaľovaní horí modrým plameňom. Používa sa tiež ako surovina na výrobu metanolu, formaldehydu a kyanovodíka.






		
Obr. 5.4 Modely molekuly metánu	Obr. 5.5 Dokonalé horenie metánu


Upozornenie
    Pri nedokonalom spaľovaní za nedostatočného prístupu kys- líka horí metán žltooranžovým plameňom. V tom prípade nasta- venie sporáka prenechajte odborníkovi. Nikdy sa nepokúšajte o inštaláciu plynových spotrebičov samotní. Metán so vzdu- chom tvorí výbušnú zmes.
    Pri nedokonalom spaľovaní metánu vznikajú sadze, ktoré sa pridávajú do pneumatík ako fabivo.
            	            Obr. 5.6 Nedokonalé horenie metánu
    Metán je základnou surovinou na výrobu acetylénu, chlórovaných derivátov, acetaldehydu, kyseliny octovej a v neposlednom rade aj syntetických polymérov. Okrem zemného plynu sa metán nachádza v ba- hennom plyne (vzniká rozkladom rastlín), v bioplyne (vzniká rozkladom bioodpadu za prítomností enzýmov) a je súčasťou metánového ľadu na dne oceánov. Spolu s oxidom uhličitým je významným skleníkovým plynom prispievajúcim ku globálnemu otepľovaniu (kap. 2.2).
    Etán CH3–CH3 je pri bežnej teplote a tlaku plyn bez farby, chuti a zápachu. Izoluje sa zo zemného ply- nu, ale môže byť aj vedľajším produktom pri spracovaní ropy. Používa sa predovšetkým na výrobu etylénu a následne polyetylénu. V laboratóriu sa dá pripraviť elektrolýzou octanu sodného.
    Propán CH3–CH2–CH3 a bután CH3-CH2–CH2–CH3 sú ako plynné látky tiež súčasťou zemného plynu. Ich zmes sa používa ako pomerne čisté ekologické palivo do varičov i ako pohonná zmes do automobilov pod názvom LPG. Propán slúži na výrobu propénu.
   Z cykloalkánov sú stabilné najmä päť a viacčlánkové a po- dobne ako alkány poskytujú radikálové substitúcie.

Obr. 5.7 Propán-butánový varič


    Najvýznamnejší z cykloalkánov je cyklohexán C6H12. Je to kvapalina získaná spracovaním zložiek ropy, slúžiaca ako surovina na výrobu plastických látok (polyamidy). Dehydrogenáciou cyklohexánu vzniká benzén.








Obr. 5.8 Modely molekuly cyklohexánu

    Pri cyklopropáne nemôže byť zachovaný väzbový uhol 109°28‘, preto je nestabilný. Nedáva radikálo- vé substitučné reakcie, ale jeho kruh sa pri reakciách otvára.




5.1.3 Alkény
    Alkény sú nenasýtené uhľovodíky obsahujúce vo svojej molekule dvojitú väzbu, ktorá sa skladá z jed- nej väzby   a z jednej väzby   (kap. 4.2.1). Aj starší názov olefíny (olej tvoriaci), je odvodený z prítomnosti dvojitej väzby (oleje obsahujú uhlíkové reťazce s dvojitými väzbami).


    Prekrytie orbitálov p vo väzbe   sa uskutočňuje mimo spojnice jadier (na kolmici na spojnicu jadier atómov, obr. 4.4). Dvojitá väzba je kratšia a pevnejšia ako väzba jednoduchá (tab. 4.2). Na rozdiel od jednoduchej väzby, dvojitá väzba neumožňuje rotáciu atómov uhlíka, ktoré ju tvoria, preto alkény vytvárajú geometrické izoméry (kap. 4.4.1).





Fyzikálne a chemické vlastnosti alkénov
    Alkény majú podobné fyzikálne vlastnosti ako alkány. Prítomnosť dvojitej väzby však veľmi ovplyvňuje ich chemické vlastnosti. Väzby   atómu uhlíka s dvojitou väzbou zvierajú navzájom uhol je 120o a susedné

Typickým príkladom elektrofilnej adície je reakcia alkénu s halogénovodíkom.

Elektrofilnou časticou je v dôsledku polarity väzby v HCl katión H+, ktorý sa naviaže na elektróny väzby
v v alkéne. H+ (má voľný orbitál s) vytvorí s jedným z atómov uhlíka (donor väzbových elektrónov) donorno- akceptornú väzbu a tým umožní naviazanie aniónu Cl– na druhý atóm uhlíka, ktorý stratou elektrónu získal kladný náboj.
    Podobným mechanizmom prebieha aj reakcia etylénu s vodou. Elektrofilnú časticu H+ poskytuje ky- selina sírová (pôsobí ako katalyzátor), pretože samotná molekula vody je nukleofilom.

Touto reakciou sa lacno vyrába technický alkohol (lieh), ktorý je nevhodný pre výrobu liehovín.

    Pri elektrofilných adíciách nesymetrických alkénov (napr. propén) môže existovať viac možností naviaza- nia činidla. Teoreticky teda môže vzniknúť viac rôznych produktov. Zistilo sa však, že väčšinou prevláda len najstabilnejší z nich. To, ktorý z produktov bude prevládať, určuje tzv. Markovnikovovo pravidlo:
Vodík (elektrofil) sa prednostne aduje na ten atóm uhlíka s dvojitou väzbou, na ktorom je viaza- ných viac atómov vodíka.

 			


    Dôležitou adičnou reakciou alkénov je hydrogenácia. Je to reakcia alkénu s vodíkom pri teplote asi 200 oC za prítomnosti katalyzátora (najčastejšie Ni). Prebieha radikálovým mechanizmom a z nenasýte- ných uhľovodíkov pri nej vznikajú uhľovodíky nasýtené.








    Ďalšou priemyselne významnou reakciou alkénov je polymerizácia. Polymerizáciou sa vyrábajú plas- tické látky – polyméry, ktoré slúžia ako predmety dennej potreby (obalový materiál, fľaše, nádoby a pod.).

Príprava polyetylénu:

Príprava polypropylénu :
 		



Prehľad významných alkénov
    Etylén (etén) CH2=CH2 je najjednoduchší nenasýtený plynný uhľovodík. Má veľký hospodársky význam, pretože je základom výroby mnohých dôležitých plastov. Je prítomný aj v rastlinách, v ktorých sa zúčastňuje procesov opadávania kvetov, listov a dozrievania plodov.

Obr. 5.9 Modely molekuly etylénu (eténu)
Propylén (propén) CH2=CH–CH3 sa používa na výrobu polypropylénu a dezinfekčných prostriedkov. Z nenasýtených uhľovodíkov s dvomi konjugovanými dvojitými väzbami je významný butadién (bu-
ta-1,3-dién) CH2=CH–CH=CH2. Slúži ako priemyselná látka na výrobu syntetického kaučuku (styrén- butadiénový kaučuk). Je zdraviu škodlivou látkou, ktorú produkujú spaľovacie motory. Jeho vysoká koncentrácia v ovzduší spolu s ďalšími prchavými organickými látkami, oxidmi dusíka a ozónom vedie k vzniku smogu.
    Izoprén (2-metylbuta-1,3-dién) je tiež nenasýtený uhľovodík s konjugovanými dvojitými väzbami. Je základom prírodných látok terpénov. Medzi ne patrí aj prírodný kaučuk, ktorý má výborné elektroi- zolačné vlastnosti.






 		





















5.1.4 Alkíny
    Alkíny patria do skupiny alifatických nenasýtených uhľovodíkov. V uhlíkovom reťazci majú prítomnú trojitú väzbu, ktorá je zložená z jednej väzby   a dvoch väzieb   (obr. 4.44. Väzby   atómu uhlíka s trojitou väzbou zvierajú navzájom uhol 180o. Trojitá väzba je kratšia ako dvojitá (tab. 4.2).





Fyzikálne a chemické vlastnosti alkínov
Vlastnosti alkínov sú podobné najmä vlastnostiam alkénov. Prítomnosť trojitej väzby umožňuje adičné reakcie.




Vinylchlorid môže polymerizovať, pričom vzniká polyvinylchlorid.
 		 

    Polyvinylchlorid je jedným z najvýznamnejších plastov. Vyrába sa z neho množstvo predmetov den- nej potreby (napríklad podlahové krytiny, kuchynské nádoby, hračky, obklady).
    Adíciou vody na acetylén vzniká vinylalkohol. Kedže voda je nukleofilným činidlom, vyžaduje reakcia kyslé prostredie (H2SO4) a prítomnosť katalyzátora (HgSO4). Vznikajúci vinylalkohol nie je dostatočne sta- bilný, preto dochádza k prešmyku na stabilnejší acetaldehyd (kap. 4.4.1 a kap. 4.6.2)

Prehľad významných alkínov
    Acetylén (etín) HCHCH je najvýznamnejším zástupcom alkínov. Je to plynná látka bez farby, nevysky- tujúca sa bežne v prírode. V laboratóriu sa pripravuje reakciou acetylidu vápenatého s vodou.

    Priemyselne sa vyrába parciálnou oxidáciou zemného plynu. Zmes čistého acetylénu s kyslíkom sa používa na zváranie (autogénové zváranie), teplota horenia je asi 3000 °C. Pri nedostatku kyslíka acetylén horí za vzniku sadzí.
						
    Acetylén je chemickou surovinou na výrobu PVC, acetaldehydu, technickej kyseliny octovej a množ- stva látok acetátovej chémie (napríklad lepidlá).
	
Obr. 5.10 Modely molekuly acetylénu (etínu)







5.1.5 Zdroje uhľovodíkov a ich spracovanie



5.1.5.1 Zemný plyn
    Zemný plyn je zmes plynných uhľovodíkov, predovšetkým metánu, propánu a butánu. Môže obsahovať aj anorganické látky ako je sulfán H2S a oxid uhličitý CO2. Predpokladá sa, že sa uvoľňoval pri vzniku ropy (ropný plyn) a uhlia (karbó- nový plyn), rozkladom organických látok rastlinného i živočíšneho pôvodu. Ťaží sa pomocou vrtov zo samostatných ložísk alebo spolu s ropou, kde v ložisku tvorí vrchnú vrstvu. Jeho najväčšie náleziská sú v Rusku, na Blízkom východe a v severnej Amerike. Ku spotrebiteľom sa dopravuje plynovodmi. Slúži ako veľmi výhrevné palivo. Pri horení produkuje najmenšie množstvo škodlivých, nežiadú- cich splodín. Používa sa na ohrev vody a pary v teplárňach, v tepelných elektrár- ňach a v domácnostiach. Je bezfarebný a bez zápachu, jeho zmes so vzdu- chom je výbušná. Pre bezpečnú manipuláciu s ním sa značkuje, odorizuje.



Obr. 5.11 Plynový sporák






    Zemný plyn je aj dôležitou spracovateľskou surovinou. Vyrába sa z neho množstvo chemických pro- duktov od acetylénu po plasty.

5.1.5.2 Ropa
    Ropa je tmavohnedá až čierna horľavá kvapalina organického pôvodu tvorená predovšetkým zmesou alkánov, cykloalkánov aj aromatických uhľovodíkov. Vznikla rozkladom rastlinných a živočíšnych zvyškov. Nachádza sa v zemskej kôre v hĺbke až 8 km v zásobníkoch – rezervoároch, z ktorých sa ťaží samotokom s využitím jej tlaku (ropa vytryskne), alebo pri nízkom tlaku v ložisku, pomocou čerpadiel. K odberateľom sa dopravuje finančne nákladnými ropovodmi alebo obrovskými tankermi.
    Najväčšími producentmi ropy sú krajiny Perzského zálivu, Rusko, USA, Kanada, Mexiko, Venezuela, Čína, Nórsko a niektoré krajiny Ďalekého východu a Afriky. Je najdôležitejšou nerastnou surovinou, ktorá ovplyvňuje nielen globálnu ekonomiku, ale aj svetovú politiku.
    Základom spracovania surovej ropy v rafinérii (závod na spracovanie ropy) je frakčná destilácia pri atmosférickom tlaku.







	  

Obr. 5.12 Destilačná kolóna
    Destilačná kolóna je rozdelená na niekoľko častí etážami s klobúčikmi. Každá etáž má inú teplotu, pri ktorej kondenzujú určité skupiny uhľovodíkov. Pary uhľovodíkov z nižšej etáže prechádzajú cez klobúčik na vyššiu etáž s nižšou teplotou. Klobúčik zabezpečuje styk pár s už skondenzovanou kvapalinou. Sku- pina uhľovodíkov s teplotou varu, ktorá zodpovedá teplote etáže, skondenzuje. Pary skupiny uhľovodíkov s nižšou teplotou varu postúpia na vyššiu etáž.

Základné frakcie získané pri frakčnej destilácii ropy
    Petroléter je najľahšou ropnou frakciou. Je to zmes uhľovodíkov s počtom atómov uhlíka C5 – C7 a teplotou varu 30 – 70 °C. Používa sa na čistenie. V procese reformovania sa spracováva za vzniku rozvetvených uhľovodíkov, cyklických uhľovodíkov a arénov.
    Benzín je zmes uhľovodíkov s počtom atómov uhlíka C5 – C10. Jeho kvalita sa určuje oktánovým čís- lom. Čím je oktánové číslo vyššie, tým benzín obsahuje vyšší podiel rozvetvených uhľovodíkov a je kvalit- nejší. Nekvalitný benzín alebo benzín s nízkym oktánovým číslom sa vo valci motora vznieti ešte pred záži- hom sviečky, čo spôsobuje detonáciu (klepanie motora). Je to v podstate horenie zmesi benzínu a vzduchu v nesprávnom momente. Do benzínu sa preto pridávajú antidetonačné prísady zlepšujúce jeho vlastnosti.






    Petrolej je zmes uhľovodíkov s počtom atómov uhlíka C9 – C15. V minulosti sa používal do lámp na svietenie, dnes slúži na výrobu leteckého paliva (kerozín) do prúdových motorov.
Obr. 5.13 Použitie petroleja v minulosti a dnes
    Plynový olej je zmes uhľovodíkov s počtom atómov uhlíka C13 – C20. Je základom pre výrobu moto- rovej nafty. Na rozdiel od benzínu nafta je zmes lineárnych uhľovodíkov s vyššou relatívnou molekulovou hmotnosťou. Pri nižšej teplote hustne. Dieselové motory majú preto v zime väčší problém so štartovaním. Nafta sa musí pred vstrekovaním do valcov v motore predhriať.
    Oleje tvoria viac frakcií. Ľahké oleje sa používajú ako mazadlá, ťažké oleje na mazanie ložísk a vykuro- vanie. Ďalším spracovaním - krakovaním (štiepenie na kratšie reťazce) sa z ťažkých olejov získavajú ľahké ropné frakcie – pohonné hmoty a alkény s počtom atómov uhlíka C2 – C4.
    Mazut je zvyšok po destilácii. Obsahuje uhľovodíky s počtom atómov uhlíka až 200. Vyrába sa z neho asfalt a tiež sa používa ako palivo.
5.1.5.3 Uhlie
    Uhlie je fosílna surovina, ktorá vznikla pred miliónmi rokov zuhoľnatením zvyškov rastlinných organiz- mov za anaeróbnych podmienok. Skladá sa prevažne z atómov základných biogénnych prvkov: uhlíka, vodíka, kyslíka, dusíka a síry. Podľa obsahu uhlíka rozlišujeme viac typov uhlia. Čím je obsah uhlíka väčší, tým je uhlie kvalitnejšie. Najkvalitnejšie čierne uhlie obsahuje až 95 % uhlíka. Menej kvalitné hnedé uhlie obsahuje okolo 70 % uhlíka. Ťaží sa v hlbinných a povrchových baniach. Uhlie sa používa najmä ako pali- vo. S rozvojom chemického priemyslu rástla jeho dôležitosť aj ako chemickej suroviny.
    Uhlie sa spracováva splyňovaním. Kedysi sa takto vyrábal svietiplyn (zmes H2 a CO), ktorý je dnes nahradený bezpečnejším zemným plynom. Splyňovaním uhlia sa získava čistejšia energia ako spaľovaním samotného uhlia.
    Procesom skvapalňovania (karbonizáciou) uhlia sa získavajú dechty, ktoré obsahujú vysoký podiel ľahkých uhľovodíkov. Z nich sa vyrábajú palivá benzín a nafta. Ďalšími produktmi sú aromatické uhľovodíky benzén, naftalén a ich deriváty fenoly, ale aj aromatické amíny a dusíkaté heterocyklické zlúčeniny.









5.1.5.4 Vplyv uhľovodíkov a fosílnych palív na životné prostredie
    Jedným z celosvetových problémov, s ktorým sa ľudstvo potýka, je globálne otepľovanie. Je spôso- bené hromadením skleníkových plynov v atmosfére (viac v kap. 2.2), ktoré sú z veľkej časti produktmi spaľovania fosílnych palív.
    Vo svete pracuje mnoho tepelných elektrární spaľujúcich ťažké ropné frakcie a uhlie na výrobu elek- trickej energie. Svojou produkciou zvyšujú obsah oxidu uhličitého v atmosfére, k tomu prispievajú aj splo- diny spaľovacích motorov. Podľa jednej z hypotéz vysoká koncentrácia oxidu uhličitého a ďalších skle- níkových plynov môže zvýšiť teplotu atmosféry a morskej vody natoľko, že sa rozpustí metánový ľad na dne oceánov a uvoľní sa veľké množstvo metánu do atmosféry. Preto je dôležité nachádzať riešenia na znižovanie produkcie skleníkových plynov. Ďalším riešením je hľadať, objavovať a zavádzať alternatívne zdroje energie (vodná, veterná, slnečná, jadrová). Tieto alternatívne zdroje môžu efektívne a čisto nahradiť vyčerpateľné zdroje fosílnych palív.
    Závažným problémom vzhľadom na znečisťovanie ovzdušia je aj spaľovanie lacných, nekvalitných palív obsahujúcich síru a dusík (najmä nekvalitné uhlie). Síra pri spaľovaní prechádza do formy oxidu siriči- tého, ktorý je spolu s oxidmi dusíka príčinou tvorby a výskytu kyslých dažďov (viac kap. 2.6).

Upozornenie
    Pri spaľovaní tuhých palív (v peci alebo krbe) pri dostatočnom množstve kyslíka dochádza k dokona- lému horeniu. Produktom horenia je oxid uhličitý CO2.

    Ak však obsah kyslíka poklesne, bude prebiehať nedokonalé horenie. Produktom nedokonalého ho- renia je oxid uhoľnatý CO, ktorý je veľmi toxický.
				

    Vzhľadom na nebezpečenstvo otravy oxidom uhoľnatým je potrebné miestnosti, v ktorých sa spaľujú tuhé palivá, často vetrať!!!
    Petrochemický priemysel produkuje aj veľké množstvo rozlič- ných plastov, ktoré po použití znečisťujú životné prostredie. Plasty sa však dajú recyklovať a môžu sa opätovne použiť. Tým sa ušetrí energia na ich výrobu, zníži sa spotreba surovín a ochráni sa život- né prostredie.




Obr. 5.14 Separovanie plastov






1. Napíšte vzorce látok:
a) propán,
b) but-2-én,
c) pent-2-én,
d) etín,
e) propín,
f) cyklopentán,
g) etán,
h) cyklohexán.
2. Ktorý z uhľovodíkov patrí medzi alkíny?
a) butín,
b) propén,
c) metán,
d) hexén.
3. Napíšte vzorec 2,4-dietyl-3-metylpenta-1,4-diénu.
4. Napíšte vzorec 4-metyl-3,5-dimetylidénheptánu.
5. Pomenujte uhľovodíky

6. Pre uhľovodíky je typická väzba:
a) iónová,
b) kovalentná polárna,
c) kovalentná nepolárna,
d) vodíková.
7. Reakcia			 je:
a) substitúcia,
b) adícia,
c) eliminácia,
d) prešmyk.
8. Ktorá z daných reakcií neprebieha:
a) alkén + H2O/H2SO4,
b) alkén + H2 (Pt),
c) alkén + HBr,
d) alkén + OH–.
9. Ktorý z uhľovodíkov patrí medzi alkány?
a) butín,
b) propén,
c) metán,
d) hexén.
10. Pre alkény je typická väzba:
a) kovalentná polárna trojitá,
b) kovalentná polárna dvojitá,
c) kovalentná nepolárna dvojitá,
d) kovalentná nepolárna trojitá.





11. Reakcia			 je:
a) substitúcia,
b) adícia,
c) eliminácia,
d) prešmyk.
12. Napíšte chemickú rovnicu reakcie propénu s bromovodíkom.
13. Určte typ chemickej reakcie	.
a) eliminácia,
b) elektrofilná adícia,
c) nukleofilná substitúcia,
d) prešmyk,
e) radikálová substitúcia,
f) nukleofilná adícia.
14. Akú časť substitučnej radikálovej reakcie vyjadruje reakčná schéma:
a) iniciáciu,
b) propagáciu,
c) termináciu.
15. Napíšte chemickú rovnicu reakcie acetylénu s chlorovodíkom.
16. Vymenujte fosílne palivá.
17. Ako sa určuje kvalita benzínu?
18. Napíšte rovnicu dokonalého a nedokonalého horenia metánu.
19. Aké sú vo vašom okolí možnosti alternatívnych zdrojov energie?
20. Vyjadrite svoj názor na znečisťovanie životného prostredia petrochemickými výrobkami.





5.2 Aromatické uhľovodíky
    Pomenovaním aromatické zlúčeniny (z gréckeho aromatikos = aromatický, voňavý) sa pôvodne ozna- čovali prírodné látky najmä rastlinného pôvodu s charakteristickou vôňou. Väčšina z týchto príjemne voňa- júcich látok nemá so zlúčeninami, ktoré sú v systéme organických zlúčenín označované ako aromatické, veľa spoločného. Existujú však látky prírodného pôvodu, ktoré príjemne voňajú a zároveň sú tiež aroma- tickými zlúčeninami z pohľadu organickej chémie, napríklad benzaldehyd (z horkých mandlí a kôstiek broskýň a marhúľ), toluén (z toluánskeho balzamu). Niektoré z nich sú súčasťou korení často dovážaných z exotických krajín, napríklad vanilín (z vanilky), p-cymén (z rasce), škoricový aldehyd (zo škorice).


    V súčasnosti sa v organickej chémii pojem aromatická zlúčenina nespája len s vôňou danej látky ale s jej špecifickou štruktúrou.

Typickým predstaviteľom aromatických uhľovodíkov je benzén.

    Správne poznanie štruktúry benzénu malo zásadný význam pre štúdium aromatických uhľovodíkov. V roku 1865 navrhol F. A. KEKU- LÉ štruktúrny vzorec benzénu, ktorý ho zobrazuje ako šesťčlánkový cyklus so striedajúcimi sa jednoduchými a dvojitými väzbami. Tieto väzby sa nechápu ako pevne umiestnené (lokalizované), ale môžu sa premiestňovať, preto uvažujeme o dvoch tzv. mezomérnych štruk- túrach benzénu:





Obr. 5.15 Fridrich August Kekulé
    
Mezomérne štruktúry, tiež označované ako medzné alebo hra- ničné, sú štruktúry, ktoré prispievajú svojím dielom ku skutočnej štruktúre zlúčeniny. Pri znázorňovaní týchto štruktúr sa používa oboj-

stranná šípka (pozor, nestotožňovať s dvojitou šípkou označujúcou rovnovážny systém). Takéto usporiada- nie však celkom nezodpovedá vlastnostiam benzénu. Podľa navrhnutého vzorca by to mal byť nenasýtený cyklický uhľovodík s tromi dvojitými väzbami (cyklohexa-1,3,5-trién), a preto by jeho charakteristickými reakciami mali byť adície. Benzén však takto nereaguje. Kekulého vzorec by dokonca nemal byť pravidel- ným šesťuholníkom, keďže dvojitá väzba je kratšia ako jednoduchá (kap. 4.3.1).
    V skutočnosti je molekula benzénu veľmi pravidelným rovinným útvarom, všetky väzby medzi jeho atómami uhlíka sú rovnocenné a navzájom zvierajú uhol 120°. Príčinou rovnocennosti týchto väzieb je vzájomné prekrytie orbitálov p atómov uhlíka, pri ktorom dochádza k takej dokonalej konjugácii, že zaniká rozdiel medzi jednoduchými a dvojitými väzbami. Znamená to, že elektróny väzieb   nie sú lokalizované





len na určitých pozíciách tak, ako to zobrazuje Kekulého vzorec, ale sú rovnomerne rozložené nad a pod rovinou benzénového kruhu (obr. 5.16). Hovoríme o delokalizácii elektrónov  . Dĺžka každej z väzieb medzi atómami uhlíka v benzéne je 0,139 nm, čo je hodnota medzi dĺžkami jednoduchej a dvojitej väzby. Delokalizácia elektrónov znižuje potenciálnu energiu molekuly a tým spôsobuje jej mimoriadnu stabilitu. Takéto usporiadanie vnútornej štruktúry molekúl nazývame aromatický systém. Je charakteris- tickou črtou všetkých aromatických zlúčenín.
Obr. 5.16 Rozloženie O elektrónov v molekule benzénu
Delokalizovaný systém D elektrónov vytvára prstence nad a pod rovinou benzénového kruhu.


Charakteristické vlastnosti aromatických uhľovodíkov
Aromatické uhľovodíky majú niekoľko spoločných štruktúrnych vlastností:
1. sú cyklické,
2. všetky atómy ich aromatického systému (uhlíka aj vodíka) ležia v jednej rovine,
3. obsahujú systém alternujúcich dvojitých väzieb, spojený s delokalizáciou   elektrónov.

Ktoré zlúčeniny sú aromatické?
    Podrobnejším skúmaním aromatických zlúčenín sa zistilo, že počet ich delokalizovaných elektrónov nie je ľubovoľný. Aromatické vlastnosti môžu mať len tie zlúčeniny, ktoré majú v cykle 4n+2   elektrónov, kde n je prirodzené číslo (0, 1, 2, 3, 4, atď.). Túto podmienku nazývame Hückelovo pravidlo.1
    V molekule benzénu sa nachádza 6   elektrónov, čo vyhovuje Hückelovmu pravidlu, ak za n dosadíme číslo 1 (4 × 1 + 2 = 6). Podobne tejto podmienke vyhovujú aj ďalšie aromatické zlúčeniny, napríklad naf- talén s 10   elektrónmi, ak za n dosadíme číslo 2 (4 × 2 + 2 = 10), antracén so 14   elektrónmi, ak za n dosadíme číslo 3 (4 × 3 + 2 = 14) atď.
    Hoci Kekulého vzorec nezodpovedá skutočnej konštitúcii benzénu, v praxi sa často používa. Používa sa aj vzorec, ktorý najviac zodpovedá predstave o delokalizácii, kde sa na- miesto konjugovaných väzieb do šesťuholníka vpisuje kružnica. Únia IUPAC však odporúča používať vzorec s lokalizovanými dvojitými väzbami.

1 Nazvané podľa nemeckého fyzikálneho chemika E. HÜCKELA.





Rozdelenie aromatických zlúčenín
    Od benzénu je možné odvodiť ďalšie aromatické uhľovodíky, a to nahradením jedného alebo via- cerých jeho atómov vodíka uhľovodíkovými zvyškami alebo pripojením ďalších benzénových jadier.
Podľa počtu benzénových jadier rozlišujeme aromatické uhľovodíky:
1. Monocyklické, obsahujúce len jedno benzénové jadro,

2. Polycyklické, obsahujúce viac benzénových jadier, ktoré sa ďalej rozdeľujú podľa ich usporiadania na:
a) arény s kondenzovanými aromatickými jadrami,
		

b) arény s izolovanými aromatickými jadrami,
	

c) arény s oddelenými aromatickými jadrami.
	

    Pri najjednoduchších aromatických uhľovodíkoch sa používajú triviálne názvy. Názvy ostatných aro- matických uhľovodíkov sa odvodzujú od benzénu alebo iných jednoduchých arénov substitučným spôso- bom. Jednoväzbové uhľovodíkové zvyšky odvodené od aromatických uhľovodíkov sa všeobecne označujú názvom aryly. Jednoväzbový uhľovodíkový zvyšok odvodený od benzénu nazývame fenyl-.2 Od toluénu možno odvodiť aj alkylový zvyšok odtrhnutím vodíka z jeho metylovej skupiny (benzyl-).

2 Názov je odvodený od pôvodného pomenovania benzénu – fén.






	

    Väčšina aromatických uhľovodíkov je odvodená od benzénu, a preto sa označujú ako benzoidné aré- ny (benzén, toluén, naftalén a pod.). Okrem nich existujú aj tzv. nebenzoidné arény, ktorých základným stavebným prvkom nie je benzén (napríklad azulén).



Fyzikálne vlastnosti aromatických uhľovodíkov
    Monocyklické aromatické uhľovodíky sú horľavé kvapalné látky. Vzhľadom na ich nepolárny charakter sú nerozpustné vo vode, ale dobre rozpustné v mnohých organických rozpúšťadlách. Kvapalné arény sa sami používajú ako vynikajúce rozpúšťadlá iných nepolárnych látok.
    Polycyklické arény sú tuhé látky, ktoré sa mnohými fyzikálnymi vlastnosťami podobajú monocyklickým arénom. Niektoré z nich majú schopnosť sublimovať (napríklad naftalén).
    Aromatické zlúčeniny sú toxické, niektoré majú narkotické účinky (napríklad benzén, toluén). Ben- zén je látka s karcinogénnymi účinkami.

Chemické vlastnosti aromatických uhľovodíkov
    Existencia aromatického systému je dôvodom, prečo sa benzén a ďalšie aromatické uhľovodíky zvy- čajne nesprávajú ako nenasýtené zlúčeniny – nepodliehajú adícii. Dôkazom toho sú ich reakcie, ktoré sú podobné reakciám nasýtených zlúčenín, napríklad benzén za bežných podmienok neodfarbuje brómovú vodu ani roztok manganistanu draselného.

Medzi elektrofilné substitúcie arénov patrí napríklad nitrácia a halogenácia (chlorácia alebo bromácia).
    Pri nitrácii benzénu sa jeden z jeho atómov vodíka nahradí nitroskupinou –NO2. Reakcia sa uskutoč- ňuje tzv. nitračnou zmesou (zmes kyseliny dusičnej a sírovej). Nitračným činidlom je v tejto reakcii nitróni- ový katión NO+, ktorý má elektrofilný charakter.
						






    Pri halogenácii benzénu sa jeden jeho vodíkový atóm nahradí atómom halogénu. Chlorácia alebo bromácia sa uskutočňuje chlórom alebo brómom a katalyzuje látkami (napríklad AlCl3, FeCl3), ktoré sú schopné heterolyticky štiepiť väzby Cl–Cl alebo Br–Br, čím vznikne elektrofilné čindlo Cl+ alebo Br+. Na- príklad chloráciou benzénu vznikne chlórbenzén.
						

Elektrofilné substitúcie na benzéne do druhého stupňa
    Ak sa na benzénovom jadre nachádzajú dva substituenty, môžu byť v troch rôznych vzájomných polohách:
1. poloha 1,2-, nazývame ju aj poloha orto- (o-),
2. poloha 1,3-, nazývame ju poloha meta- (m-),
3. poloha 1,4-, nazývame ju poloha para- (p-).
    Keďže všetky atómy uhlíka (aj vodíka) v molekule benzénu sú si na- vzájom rovnocenné, pri substitúciách benzénu do prvého stupňa nezá- leží na tom, ktorý z jeho atómov vodíka sa nahrádza. Ak však reakcia pre- bieha do druhého stupňa, t. j. nahrádza sa aj ďalší atóm vodíka, potom charakter prvého substituenta (toho, ktorý sa už nachádza na benzéno- vom jadre) rozhoduje o tom, na ktorý atóm uhlíka sa naviaže druhý sub- stituent. Podľa toho rozdeľujeme (prvé) substituenty do dvoch skupín:
    1. orto- (o-, 1,2-) a para- (p-, 1,4-) orientujúce substituenty, ktoré orientujú vstup druhého substi- tuenta do polôh orto- a para-. Sú to napríklad alkylové skupiny (–CH3, –CH2CH3), halogény (–F, –Cl, –Br,
–I), –OH a –NH2.
Napríklad nitráciou toluénu (jeho –CH3 skupina je orto- a para-orientujúci substituent) vzniká hlavne
o-nitrotoluén a p-nitrotoluén, ale len minimálne množstvo m-nitrotoluénu.

					

2. meta- (m-, 1,3-) orientujúce substituenty, ktoré orientujú vstup druhého substituenta do polohy
meta-. Sú to napríklad skupiny –NO2, –COOH.
Napríklad nitráciou nitrobenzénu (jeho –NO2 skupina je meta- orientujúci substituent) vznikajú hlavne
m-dinitrobenzén a len malé množstvá o-dinitrobenzénu a p-dinitrobenzénu.








				

Prehľad významných aromatických uhľovodíkov
    Benzén C6H6 je bezfarebná horľavá kvapalina, ktorá so vzduchom tvorí výbušnú zmes. Používa sa ako rozpúšťadlo a ako surovina na výrobu mnohých iných organických zlúčenín (napríklad fenolu, anilínu, etylbenzénu), liečiv, farbív a plastických hmôt. Je výborným rozpúšťadlom, ale nevýhodou je jeho toxicita a karcinogenita. Získava sa z produktov vznikajúcich pri karbonizácii uhlia (kap. 5.5.3) alebo dehydroge- náciou cyklohexánu.
Obr. 5.15 Modely molekuly benzénu

    Toluén, metylbenzén C6H5–CH3 je kvapalná látka, ktorá sa používa ako rozpúšťadlo a tiež v priemys- lovej chémii, napríklad na výrobu kyseliny benzoovej, umelého sladidla sacharínu a výbušniny trinitrotolu- énu (TNT). V porovnaní s benzénom je toluén menej toxický. Pravidelné vdychovanie pár toluénu vyvoláva závislosť (tzv. solvenciový typ drogovej závislosti 3) a môže spôsobiť trvalé poškodenie mozgu, pečene a pri väčších množstvách aj smrť.
    Styrén, vinylbenzén C6H5–CH=CH2 je východiskovou látkou pri výrobe polystyrénu. Má karcino- génne vlastnosti.
    Naftalén C10H8 je kryštalická látka tvoriaca biele perleťovo lesklé šupinovité kryštáliky. Nachádza sa v čiernouhoľnom dechte. Sublimuje už pri izbovej teplote. Vyznačuje sa prenikavým zápachom. Od- pudzuje niektoré živočíchy, napr. mole, čo sa využíva pri ochrane šatstva. Má tiež dezinfekčné účinky. V chemickom priemysle sa používa ako surovina na výrobu rôznych organických zlúčenín, napríklad farbív.








3 Podstatou solvenciového typu drogovej závislosti je inhalácia prchavých látok (napríklad organických rozpúšťadiel ako toluén, acetón, benzén, benzín a pod.).







1. Aromatické uhľovodíky:
a) sú organické zlúčeniny s výraznou arómou,
b) majú všetky atómy uhlíka aromatického systému v jednej rovine,
c) sú cyklické uhľovodíky s konjugovanými dvojitými väzbami,
d) sú cyklické uhľovodíky s kumulovanými dvojitými väzbami,
e) nazývame aj arény,
f) môžeme dokázať reakciou s brómovou vodou.
2. Napíšte skrátené štruktúrne vzorce zlúčenín a uhľovodíkových zvyškov:
a) etylbenzén, b) butylbenzén, c) vinylbenzén, d) 1,2-dimetylbenzén,
e) 1,3-dietylbenzén, f) 1,4-dipropylbenzén, g) fenyl-, h) benzyl-.
3. Do nasledujúcich štruktúr doplňte atómy vodíka:

4. Vyberte správne tvrdenia o aromatických uhľovodíkoch.
a) Vo svojich molekulách obsahujú polárne väzby.
b) Môžu obsahovať len jednoduché väzby.
c) Mnohé z nich sú výborné rozpúšťadlá iných organických látok.
d) Reagujú podobne ako nenasýtené zlúčeniny.
5. Ktoré typy reakcií sú typické pre aromatické uhľovodíky?
a) elektrofilné adície,
b) radikálové substitúcie,
c) elektrofilné substitúcie,
d) tie isté ako pre alkény a alkíny.





6 Deriváty uhľovodíkov


    Vlastnosti derivátov uhľovodíkov závisia najmä od funkčnej skupiny (substituenta), ale ovplyvňuje ich aj uhľovodíkový zvyšok, ktorým môže byť napríklad alkyl (–R) alebo aryl (–Ar). Niektoré deriváty uhľovodíkov obsahujú niekoľko funkčných skupín, rovnakých alebo rozdielnych.
    Deriváty uhľovodíkov možno rozdeliť podľa niekoľkých kritérií, napríklad podľa počtu substituentov (monotopické – s jedným substituentom, ditopické – s dvomi substituentmi atď.) alebo podľa charakteru uhľovodíkového zvyšku (nasýtené, nenasýtené, aromatické). Hlavným kritériom na rozdelenie derivátov uhľovodíkov je však typ funkčnej (charakteristickej) skupiny (obr. 6.1).


Obr. 6.1 Rozdelenie derivátov uhľovodíkov s ich funkčnými (charakteristickými) skupinami








    Halogénová skupina môže byť pripojená na uhľovodíkový zvyšok pochádzajúci z nasýteného, ne- nasýteného alebo aromatického uhľovodíka. Podľa toho rozlišujeme halogénalkány (alkylhalogenidy), halogénalkény (alkenylhalogenidy) a halogénarény (arylhalogenidy). Keďže všetky možno odvodiť od uhľovodíkov nahradením atómov vodíka atómom halogénu, nazývame ich aj halogénuhľovodíky. Naj- bežnejšie z nich sú chlórderiváty.
   V substitučnom názvosloví prítomnosť halogénu vyjadruje predpona halogén- pripojená k názvu príslušného uhľovodíka. Základom skupinového názvoslovia je názov uhľovodíkového zvyšku, ku ktoré- mu sa pripája prípona -halogenid. Mnohé halogénuhľovodíky majú triviálne názvy.










Fyzikálne vlastnosti halogénuhľovodíkov
    Fyzikálne vlastnosti halogénuhľovodíkov závisia od veľkosti ich molekúl ale aj od charakteru a počtu naviazaných atómov halogénov. Halogénuhľovodíky sú nerozpustné vo vode. Na druhej strane sú veľmi dobrými rozpúšťadlami iných organických zlúčenín (napríklad tukov).
    Najnižšie halogénderiváty sú plyny, ostatné sú kvapaliny alebo tuhé látky, najmä ak obsahujú viac atómov halogénov (napríklad jodoform CHI3). Halogénderiváty majú v porovnaní s uhľovodíkmi s rovnakým počtom atómov uhlíka vyššie hustoty aj teploty varu, ktoré rastú so zväčšujúcim sa protónovým číslom naviazaného atómu halogénu.


Chemické vlastnosti halogénderivátov
    Chemické vlastnosti halogénuhľovodíkov vyplývajú z charakteru väzby C–X. Keďže halogény majú väčšiu hodnotu elektronegativity ako uhlík, táto väzba je polárna. Väzbový elektrónový pár je preto po- sunutý na stranu halogénu (elektrónová hustota na atóme halogénu je väčšia), v dôsledku čoho vzniká na atóme halogénu čiastkový záporný náboj a na atóme uhlíka čiastkový kladný náboj:







V dôsledku polarity väzby C–X pri chemických reakciách táto väzba zaniká väčšinou heterolyticky.
Znamená to, že väzbový elektrónový pár sa celkom presunie k atómu halogénu, ktorý sa potom odštiepi vo forme halogenidového aniónu.

Typickými reakciami halogénuhľovodíkov sú nukleofilné substitúcie. Dochádza pri nich k nahradeniu (substitúcii) halogénového atómu inou funkčnou skupinou (nukleofilným činidlom).


	

    Nukleofilným činidlom v týchto reakciách môžu byť neutrálne častice, ktoré môžu poskytovať voľný elektrónový pár alebo anióny:




    Reaktivita halogénderivátov závisí od typu halogénu a typu uhľovodíkového zvyšku. Najreaktívnej- šie sú jódderiváty, najmenej reaktívne fluórderiváty. Alkylhalogenidy sú primerane reaktívne, alkenyl- halogenidy, v ktorých je atóm halogénu viazaný priamo na atóm uhlíka s dvojitou väzbou (napríklad vinylchlorid) sú nereaktívne. Nízkou reaktivitou voči nukleofilným činidlám sa vyznačujú tiež arylhalo- genidy (napríklad chlórbenzén).





Napríklad reakciou brómetánu s hydroxidom sodným vzniká etylén.







    Pri nesymetrických halogénderivátoch uhľovodíkov môže existovať viac možností na odštiepenie H+, pretože v takýchto prípadoch sa vedľa atómu uhlíka s halogénovou skupinou nachádza viac susedných atómov s naviazanými atómami vodíka. Teoreticky teda môže vzniknúť viac druhov produktov. Zistilo sa však, že vždy prevláda len jeden z možných produktov, ten najstabilnejší. To, ktorý z produktov bude pre- vládať, určuje tzv. Zajcevovo pravidlo:
Pri eliminácii sa katión vodíka H+ odštiepi z atómu uhlíka s najmenším počtom naviazaných ató- mov vodíka.







Prehľad významných halogénderivátov
    Tetrachlórmetán, chlorid uhličitý CCl4 je bezfarebná jedovatá kvapalina charakteristického zápa- chu. Podobne ako chloroform, je dobrým rozpúšťadlom. V minulosti sa používala ako náplň do tzv. tetra- chlórových hasiacich prístrojov. Dnes sa už na tento účel nepoužíva, pretože pri hasení môže vznikať veľmi toxický fosgén COCl2.
    Chloroform, trichlórmetán CHCl3 je prchavá kvapalina sladkastej vône, často používaná v laborató- riách ako vynikajúce rozpúšťadlo organických zlúčenín. Má anestetické a narkotické účinky, pretože spô- sobuje dočasný útlm nervového systému. V minulosti sa chloroform používal ako narkotikum v medicíne.
Jodoform, trijódmetán CHI3 je tuhá žltá látka s vôňou šafránu. Má dezinfekčné účinky.
Obr. 6.2 Modely molekuly jodoformu
    Vinylchlorid, chlóretén CH2=CHCl je karcinogénny plyn. Používa sa na výrobu polyvinylchloridu známeho pod skratkou PVC (kap. 5.1.4). Nemäkčený PVC (nazývaný Novodur) sa používa hlavne na výrobu inštalačného materiálu. Mäkčený PVC (nazývaný Novoplast) sa používa napríklad na výrobu fólií, hračiek, podlahových krytín, umelých kožušín, koženiek.
    Freóny sú halogénderiváty obsahujúce aspoň 2 atómy rozdielnych halogénov, pričom jeden z nich je fluór. Používajú sa ako tzv. hnacie plyny do rozličných sprejov a tiež ako chladiace médiá do chladni- čiek. V posledných rokoch sa ich výroba a použitie obmedzuje, pretože prenikajú až do vyšších vrstiev atmosféry, kde narušujú ozónovú vrstvu (kap. 2.6) chrániacu našu planétu pred nadmerným ultrafia- lovým žiarením. Typickým predstaviteľom tejto skupiny halogénderivátov je difluórdichlórmetán CCl2F2 (freón 12).
    Tetrafluóretylén F2C=CF2 je plynná látka používaná na výrobu polyméru teflónu, ktorý sa vyznačuje mimoriadnou odolnosťou voči chemikáliám a vysokým teplotám.





    Niektoré halogénderiváty majú insekticídne účinky, napríklad DDT, 1,1,1-trichlór-2,2-bis-(4-chlórfenyl)etán, ktorý sa v minulosti používal na ničenie hmyzu. Neskôr sa zistilo, že sa prostredníctvom potravového reťazca dostáva do tela živočíchov vrátane človeka, kde sa kumuluje v tuko- vom tkanive. Keďže je karcinogénny, mutagénny a toxický, jeho používanie bolo u nás v roku 1974 zakázané.


Obr. 6.3 Teflón sa používa aj na povrchovú úpravu niektorých nádob na varenie




1. Napíšte názvy zlúčenín:
a) CH3CH2I,
b) C6H5Br,
c) CH2=CHF,
d) CH3Br.
2. Napíšte neskrátené štruktúrne vzorce zlúčenín:
a) fluórchlórmetán,
b) 1,3-dichlórpentán,
c) fluórcyklopentán,
d) 1,2-dibrómpropén,
e) trijódmetán,
f) 1-chlórbut-2-ín.
3. Z nasledujúcich štruktúr vyberte tie, ktoré môžeme označiť ako freóny:






4. Podľa nasledujúcich údajov určte skupenstvo látok za normálnych podmienok:
a) chlórbenzéntt = –45 °Ctv = 132 °C,b) chloroformtt = –63,5 °Ctv = 61,2 °C,c) chlórmetántt = –93 °Ctv = –24 °C,d) tetrachlórmetántt = –23 °Ctv = 76,8 °C.5. Vyberte správne tvrdenia o halogénderivátoch.
a) Väzba uhlík–halogén je nepolárna.
b) Môžu obsahovať len jednoduché väzby.
c) Mnohé z nich sú výborné rozpúšťadlá tukov.
d) Patria medzi málo reaktívne zlúčeniny.
6. Ktoré typy reakcií sú typické pre halogénalkány?
a) nukleofilné substitúcie,
b) radikálové substitúcie,
c) elektrofilné substitúcie,
d) eliminácie.
7. Z halogénuhľovodíkov má pravdepodobne karcinogénne účinky:
a) jodoform,
b) chlorid uhličitý,
c) tetrafluóretylén,
d) vinylchlorid.
8. Prečo je potrebné obmedzovať použitie freónov?

6.2 Dusíkaté deriváty uhľovodíkov
    Atóm dusíka býva súčasťou rôznych charakteristických skupín, podľa ktorých rozoznávame niekoľ- ko druhov dusíkatých derivátov uhľovodíkov. Z veľkého počtu typov organických dusíkatých zlúčenín sa podrobnejšie zoznámime s dvomi: amínmi a nitrozlúčeninami.

Podľa počtu nahradených atómov vodíka v molekule amoniaku rozlišujeme:
•primárne amíny – vznikajú nahradením jedného atómu vodíka,
•sekundárne amíny – vznikajú nahradením dvoch atómov vodíka,
•terciárne amíny – vznikajú nahradením troch atómov vodíka.






    Uhľovodíkové zvyšky –R v sekundárnych a terciárnych amínoch môžu byť rovnaké alebo rozdielne (zmiešané amíny).
    Názvy amínov sa podľa systémového názvoslovia tvoria buď pomocou predpony amino–, alebo prípony –amín, pripojenej k názvu príslušného uhľovodíka. Pri mnohých amínoch sa však častejšie použí- vajú triviálne názvy (anilín, kadaverín, putrescín).













Amínový atóm dusíka môže byť aj súčasťou cyklu. Názvy cyklických amínov sú väčšinou triviálne.

Fyzikálne vlastnosti amínov
    Alkylamíny s najmenším počtom uhlíkových atómov sú plyny štipľavého zápachu pripomínajúceho zápach amoniaku. Sú rozpustné vo vode, ich molekuly tvoria s molekulami vody vodíkové väzby. S rastúcou relatívnou molekulovou hmotnosťou amínov ich rozpustnosť klesá a mení sa aj ich skupenstvo. Stredne veľké amíny a aryla- míny sú kvapaliny nepríjemného zápachu, kým amíny s väčším počtom atómov uhlíka sú tuhé látky bez zápachu.
Chemické vlastnosti amínov
    Zásadité vlastnosti amínov ovplyvňuje aj charakter a počet uhľovodíkových zvyškov naviazaných na amínový atóm dusíka. Alkylamíny sú zásaditejšie ako amoniak, arylamíny sú menej zásadité ako amoniak.






    Zásaditý charakter amínov im dáva schopnosť reagovať s kyselinami, teda viazať kyselinou uvoľnený katión vodíka H+. Vznikajú pri tom amóniové soli, v ktorých má atóm dusíka náboj +1 (kvartérny atóm dusíka). Sú to iónové zlúčeniny, ktorých súčasťou je anión odvodený od použitej kyseliny.

Prehľad významných amínov
    Metylamín CH3NH2, dimetylamín (CH3)2NH a trimetylamín (CH3)3N vznikajú pri rozklade bielkovín. Spôsobujú aj charakteristický zápach pri tepelnej úprave rýb, ktorý je možné zmierniť pokvapkaním rybacie- ho mäsa citrónom alebo octom (teda organickou kyselinou). Používajú sa tiež pri výrobe niektorých liečiv.
    Putrescín (tetrametyléndiamín) H2N–(CH2)4–NH2 a kadaverín (pentametyléndiamín) H2N–(CH2)5–NH2 vznikajú rozkladom bielkovín pri hnití mäsa. Sú toxické, preto sa často označujú ako tzv. „mŕtvolné jedy“.




    Hexametyléndiamín H2N–(CH2)6–NH2 je surovina na výrobu polyamidových vlákien SILON a NYLON.
    Anilín (fenylamín) C6H5NH2 je súčasťou čiernouhoľného dechtu. V čistom stave je to toxická bezfa- rebná kvapalina, ktorá sa používa na výrobu farbív a liečiv.


    Najväčšími skupinami nitrozlúčenín sú nitroalkány a nitroarény. Mnohé z nich obsahujú vo svojich molekulách aj viac nitroskupín.
Názvy nitrozlúčenín tvoríme pomocou predpony –nitro, ktorú pripájame pred názov príslušného uhľovodíka.







Štruktúru nitroskupiny môžeme vyjadriť takto:
    Ani jeden z týchto vzorcov však nevystihuje skutočnosť presne. Zistilo sa, že obidve väzby medzi atómami kyslíka a atómom dusíka sú rovnocenné, rovnako dlhé a záporný náboj na atómoch kyslíka je rovnomerne rozložený. Preto skutočnú štruktúru nitroskupiny zvyčajne vyjadrujeme takto:

    Keďže jednotlivé atómy nitroskupiny majú elektrické náboje, patria nitrozlúčeniny medzi polárne orga- nické zlúčeniny.


Fyzikálne vlastnosti nitrozlúčenín
    Nitrozlúčeniny sú kvapaliny alebo tuhé látky málo rozpustné vo vode (rozpustnosť klesá od nitro- metánu s rastúcou dĺžkou uhľovodíkového reťazca alebo s prítomnosťou arylového zvyšku v molekule) ale dobre sa miešajúce s organickými rozpúšťadlami. Väčšinou majú príjemnú vôňu.


    Redukcia sa najčastejšie uskutočňuje kovmi (Fe, Sn) v kyslom prostredí alebo vodíkom za prítomnosti katalyzátorov (Pt, Ni). Redukciou nitrobenzénu pripravíme anilín.


Prehľad významných nitrozlúčenín
    Nitrozlúčeniny sú východiskovými látkami pri výrobe farieb, liekov a výbušnín. Výbušné vlastnosti spô- sobuje prítomnosť viacerých nitroskupín v organickej molekule. Najväčší význam z nitroderivátov majú nitroarény. Používajú sa na výrobu iných dusíkatých aromatických zlúčenín, najmä amínov.
Nitrometán CH3NO2 a nitroetán C2H5NO2 sa používajú ako organické rozpúšťadlá.
    Nitrobenzén C6H5NO2 je jedovatá žltkastá olejovitá kvapalina horkomandľovej vône. Používa sa na výrobu anilínu a azofarbív.






Výbušné nitrozlúčeniny
    TNT, 2,4,6-trinitrotoluén je žltá kryštalická látka používaná v praxi ako výbušnina. Nazýva sa aj tri- tol. Na TNT sa teoreticky prepočítava účinok ostatných výbušnín. Napríklad atómová bomba zhodená 6. augusta 1945 Američanmi na japonské mesto Hirošima mala účinok 20 000 ton TNT.
   2,4,6-trinitrofenol je žltá kryštalická látka, ktorá je základom trhaviny ekrazit. Je toxická a má kyslé vlastnosti. Je známa aj pod triviálnym názvom kyselina pikrová (z gréckeho pikros = horký).



1. Napíšte skrátené štruktúrne vzorce zlúčenín:
a) etylamín,
b) 2-nitrotoluén,
c) 2,4-dinitrotoluén,
d) 1,2-dinitrobután,
e) anilín,
f) nitropropán.
2. Ktoré tvrdenia o nitroderivátoch uhľovodíkov sú správne?
a) Patria medzi najmenej polárne organické zlúčeniny.
b) S molekulami vody vytvárajú vodíkové väzby.
c) Redukciou aromatických nitrozlúčenín možno pripraviť aromatické amíny.
d) Nitrozlúčeniny sú nereaktívne.





3. Ktoré z týchto zlúčenín môžu mať výbušné vlastnosti?







4. Roztrieďte amíny na primárne, sekundárne a terciárne.
CH3NH2, CH3CH2NH2, (CH3)3N, CH3NHCH3, CH3CH2NHCH2CH2CH3, (CH3)2NCH2CH3.
a) primárne
b) sekundárne
c) terciárne
5. Určte, či je amín primárny, sekundárny alebo terciárny. Napíšte názvy amínov:

		






6. Vyberte správne tvrdenia.
a) Dimetylamín je terciárny amín.
b) Anilín nie je aromatický amín.
c) Metylamín je primárny amín.
d) Amíny s najmenšou relatívnou molekulovou hmotnosťou sú plyny.
7. Vypočítajte hmotnostný zlomok dusíka:
a) v nitrobenzéne,
b) v anilíne.
8. Koľko kilogramov TNT je možné vyrobiť nitráciou 100 dm3 toluénu (Ǐ = 0,87 g·cm–3)?

    Atóm kyslíka môže s uhlíkovým atómom tvoriť jednoduchú väzbu C–O alebo dvojitú väzbu C=O. Najdôležitejšie skupiny kyslíkatých derivátov sú uvedené na obrázku 6.1.

Rozlišujeme dva typy hydroxyzlúčenín:
1. alkoholy s hydroxylovou skupinou viazanou na atóm uhlíka, ktorý je súčasťou nasýteného alebo ne- nasýteného uhľovodíkového reťazca,





2. fenoly s hydroxylovou skupinou viazanou priamo na aromatický systém.
    Systémové názvy hydroxyzlúčenín sa tvoria dvojakým spôsobom. Pri substitučnom názvosloví sa k názvu uhľovodíka, od ktorého sú odvodené, pridá prípona –ol. Skupinové názvy sa skladajú z názvu jednoväzbového uhľovodíkového zvyšku a prípony –alkohol. Mnohé hydroxyzlúčeniny (najmä fenoly) majú triviálne názvy.
    Podľa počtu viazaných hydroxylových skupín rozlišujeme jednosýtne a viacsýtne (dvojsýtne, trojsýt- ne, atď.) alkoholy a fenoly.







    Poznáme aj viacsýtne alkoholy, ktoré majú na jeden atóm uhlíka naviazané dve alebo tri hydroxylové skupiny. Tieto však nie sú stále a odštiepujú molekulu vody za vzniku karbonylových zlúčenín (kap. 6.3.3) alebo karboxylových kyselín (kap. 6.3.4).

Podľa typu atómu uhlíka, na ktorom je naviazaná hydroxylová skupina, sa alkoholy rozdeľujú na:
•primárne, s hydroxylovou skupinou naviazanou na primárny atóm uhlíka,
•sekundárne, s hydroxylovou skupinou naviazanou na sekundárny atóm uhlíka,
•terciárne, s hydroxylovou skupinou naviazanou na terciárny atóm uhlíka.




Fyzikálne vlastnosti alkoholov a fenolov
    Alkoholy s najmenším počtom atómov uhlíka (metanol, etanol, propanol) sú bezfarebné prchavé kva- paliny príjemnej vône, ktoré sa miešajú s vodou v každom pomere. Vyššie alkoholy sú bezfarebné





olejovité kvapaliny s nepríjemným zápachom. Ich rozpustnosť vo vode klesá so zväčšujúcim sa počtom uhlíkových atómov v molekule. Alkoholy sú dobre rozpustné v organických rozpúšťadlách. Kvapalné alko- holy sú dobrými rozpúšťadlami mnohých iných látok, napríklad farbív, silíc a pod. Rozpustnosť alkoholov závisí aj od počtu –OH skupín v molekule, viacsýtne alkoholy sú rozpustnejšie ako jednosýtne.
   Zaujímavou skutočnosťou je, že alkoholy majú podstatne vyššie teploty varu ako im zodpoveda- júce uhľovodíky (napríklad metán, etán, propán sú za normálnych podmienok plyny, kým metanol, etanol a propanol sú kvapalné látky). Tento jav je spôsobený vzájomným spájaním molekúl alkoholov vodíkovými väzbami (obr. 6.4). Molekuly najnižších alkoholov okrem toho vytvárajú vodíkové väzby aj s molekulami vody, čo je jedným z dôvodov ich vynikajúcej rozpustnosti vo vode (obr. 6.5).
Obr. 6.4 Vodíkové väzby medzi molekulami alkoholu.
Vodíkové väzby sú znázornené modrou prerušovanou čiarou.


Obr. 6.5 Vodíkové väzby medzi molekulami alkoholu a vody.

    Fenoly sú prevažne tuhé látky s charakteristickým zápachom. Vo vode sú málo rozpustné, ale dobre sa rozpúšťajú v niektorých éteroch (kap. 6.3.2) a v etanole. Ich teplota varu je podobne ako u alkoholov vyššia ako teplota varu zodpovedajúcich aromatických uhľovodíkov. Príčinou je tvorba vodí- kových väzieb medzi molekulami fenolov. Čisté fenoly sú bezfarebné, na vzduchu sa farbia do červena až hneda.


Chemické vlastnosti alkoholov
    Chemické vlastnosti alkoholov závisia predovšetkým od ich funkčnej skupiny –OH. Z rozdielu hodnôt elektronegativít medzi atómom kyslíka a atómom vodíka v hydroxylovej skupine vyplýva, že kovalentná väzba medzi týmito atómami má polárny charakter. Polárna väzba je aj medzi atómami kyslíka a uhlíka s naviazanou hydroxylovou skupinou. Na všetkých troch spomínaných atómoch sa preto vytvárajú čiast- kové náboje.






Ak je pri týchto reakciách nukleofilným činidlom anión halogénu, vznikajú halogénuhľovodíky.



    Pôsobením dehydratačných činidiel (napríklad koncentrovanej H2SO4 alebo Al2O3) sa za zvýšenej teploty z alkoholov odštiepuje voda a vznikajú alkény. Eliminácia, pri ktorej sa odštiepuje molekula vody, sa nazýva dehydratácia.


    Oxidáciou primárnych alkoholov vznikajú v prvom stupni aldehydy (kap. 6.3.3), ktoré väčšinou nie je možné izolovať, pretože sa okamžite oxidujú až na karboxylové kyseliny (kap. 6.3.4).
				

Oxidáciou sekundárnych alkoholov vznikajú ketóny (kap. 6.3.3).


    Terciárne alkoholy oxidácii nepodliehajú. Pri vyšších teplotách a v nadbytku oxidačných činidiel u nich dochádza k oxidácii spojenej s rozštiepením molekuly.


Chemické vlastnosti fenolov
    Fenoly majú hydroxylovú skupinu naviazanú na aromatické jadro, čo im dáva odlišné vlastnosti v porov- naní s alkoholmi. Prítomnosť voľných elektrónových párov na atóme kyslíka hydroxylovej skupiny zvyšuje elektrónovú hustotu na aromatickom systéme. Zároveň interakcia voľných elektrónových párov atómu kyslíka znemožňuje odštiepenie hydroxylovej skupiny pri nukleofilnej substitúcii a eliminácii. Tento efekt sa tiež po- dieľa na zvýšenej kyslosti fenolov v porovnaní s alkoholmi.




.




    Príkladom elektrofilnej substitúcie môže byť nitrácia fenolu, ktorá často prebieha aj do ďalšieho stupňa.












Kyslé a zásadité vlastnosti alkoholov a fenolov
    Alkoholy majú obojaký teda amfotérny charakter. Z polarity väzby O–H vyplýva, že atómy vodíka majú slabo kyslý charakter. Ich kyslosť môžeme porovnávať s kyslosťou atómov vodíka v molekule vody. Najkyslejší charakter zo všetkých alkoholov má metanol, pretože má najkratší alkylový reťazec. Ani metanol však nedosahuje úroveň kyslosti molekuly vody. Všetky alkoholy sú teda menej kyslé ako voda, pretože ich alkylové skupiny znižujú kyslosť atómov vodíka v –OH skupine. Alkylová skupina je donorom elektrónov, znižuje polaritu väzby –OH a tým aj možnosť odštiepenia vodíka vo forme H+.
    Na druhej strane prítomnosť dvoch voľných elektrónových párov na atóme kyslíka v hydroxylovej sku- pine dáva alkoholom mierne zásaditý charakter, lebo na jeden z nich sa môže viazať protón uvoľnený z kyseliny. V porovnaní s molekulou vody sú alkoholy o niečo zásaditejšie.
V reakciách so silnými kyselinami sa správajú ako slabé zásady a utvárajú oxóniové (alkoxóniové) soli.






		 

V reakciách so silnými zásadami sa naopak správajú ako slabé kyseliny a vytvárajú soli alkoholov,
alkoholáty (alkoxidy).

Rovnováha tejto reakcie je však výrazne posunutá na stranu alkoholu, t.j. smerom k reaktantu.
    Odlišná situácia je u fenolov. Keďže voľný elektrónový pár ich –OH skupiny sa zapája do konjugácie s aromatickým systémom, väzba O–H je polárnejšia ako u alkoholov (katión H+ sa ochotnejšie odštiepuje). Rovnaký efekt prispieva k stabilizácii fenolátového aniónu po odštiepení H+. Preto fenoly majú kyslejší charakter ako alkoholy a pri reakciách s hydroxidmi vytvárajú stabilnejšie fenoláty (fenoxidy). V prípade reakcie fenolu s hydroxidom sodným je rovnováha reakcie posunutá smerom k fenolátu.


Prehľad významných alkoholov a fenolov
    Metanol (metylalkohol) CH3OH je bezfarebná kvapalina, ktorá sa používa ako výborné rozpúšťa- dlo, ako kvapalné palivo a ako východisková surovina na výrobu formaldehydu. Pre človeka je metanol veľmi toxický! Pri malých dávkach spôsobuje poruchy zraku až oslepnutie, pri vyšších dávkach smrť. Do organizmu sa môže dostať aj vstrebávaním cez pokožku. Nebezpečnosť metanolu spočíva aj v tom, že sa vzhľadom a chuťou dá len veľmi ťažko odlíšiť od etanolu, ktorý je základnou súčasťou všetkých alkoho- lických nápojov.
    Etanol (etylalkohol) CH3CH2OH je najvýznamnejším alkoholom. Často sa označuje triviálnym ná- zvom lieh alebo len alkohol. V praxi sa používa sa ako výborné rozpúšťadlo, dezinfekčný prostriedok a dôležitá surovina pre potravinársky (napríklad výroba octu, alkoholických nápojov) a chemický priemysel. Najstarší spôsob výroby etanolu je založený na kvasení prírodných substrátov obsahujúcich sacharidy, napríklad cukrovej repy, cukrovej trstiny, prípadne rôznych druhov ovocia. V súčasnosti sa etanol vyrába tiež synteticky – hydratáciou etylénu.
Obr. 6.7 Modely molekuly etanolu






		



    Etanol je pre ľudský organizmus toxický a pri poži- tí väčšej dávky môže spôsobiť až smrť! Dlhodobé nad- merné užívanie alkoholických nápojov vedie k závislosti
– alkoholizmu, ktorý sa okrem poškodenia zdravia spája aj s ďalšími negatívnymi sociálnymi a spoločenskými dô- sledkami.
    Etylénglykol (etán-1,2-diol, glykol) HOCH2CH2OH je najjednoduchší dvojsýtny alkohol. Je to olejovitá kvapa- lina sladkastej chuti, ktorá sa používa ako súčasť nemrz- núcich zmesí (napríklad do chladičov motorov) a tiež ako








Obr. 6.8 Etanol sa v niektorých krajinách (naprí- klad Brazília) používa aj ako motorové palivo.
Má vysokú hodnotu oktánového čísla a jeho spaľova- nie je „čistejšie“ ako spaľovanie benzínu.

surovina na výrobu plastov. Je veľmi toxická a preto sa nemôže používať v potravinárskom priemysle.
    Glycerol (propán-1,2,3-triol, starší názov glycerín) je troj- sýtny alkohol, ktorý sa v mnohom podobá etylénglykolu, ale nie je toxický. Používa sa najmä v kozmetike, na výrobu plastov a celo- fánu, vo farmácii na výrobu niektorých liečiv a pre svoju sladkastú chuť aj v potravinárskom priemysle. Reakciou s kyselinou dusič- nou sa z neho pripravuje číra bezfarebná olejovitá kvapalina slad- kastej chuti - glyceroltrinitrát (nesprávny názov nitroglycerín), ktorá sa v minulosti používala na výrobu dynamitu, prvej priemy- selne využívanej trhaviny. Dynamit vynašiel švédsky chemik, inži- nier a vynálezca Alfred Nobel. Dnes sa glyceroltrinitrát používa aj na výrobu iných trhavín a tiež ako liečivo najmä pri liečbe srdcovo- cievnych ochorení.





      Obr. 6.9 Alfred Nobel (1833 – 1896) vynašiel dynamit v r. 1867. Je tiež autorom myšlienky udeľovania Nobelovej ceny - v súčasnosti najpres- tížnejšieho ocenenia ľudskej činnosti v oblasti fyziky, chémie, fyziológie alebo
	 medicíny, literatúry a mierotvorby.
    Fenol C6H5OH je bezfarebná kryštalická látka, ktorá na vzduchu najprv sčervenie, potom stmavne. Je toxický a leptá pokožku. Má rozsiahle použitie v chemickom priemysle. Používa sa na výrobu farbív, liečiv, plastov (bakelit), pesticídov a výbušnín (napríklad kyselina pikrová, kap. 6.2.2).
Z fenolu sa vyrába aj Acylpyrin
    Kyselina acetylsalicylová, ktorá obsahuje fenolovú štruktúru je jednou z najvýznamnejších látok používaných v medicíne na zníženie teploty (antipyretikum), utíšenie bolesti (analgetikum) a potlačenie zápalu (antiflogistikum). Znižuje tiež zrážanlivosť krvi (antikoagulant). Je najstarším synteticky pripraveným liečivom, ktoré je dodnes súčasťou mnohých farmaceutických prípravkov pod rôznymi obchodnými názva- mi (Acylpyrin, Aspirin, Anopyrin, Acylcoffin).





    Kyselina acetylsalicylová sa pripravuje syntézou z fenolu v dvoch stupňoch. V prvom stupni sa pripraví kyselina salicylová, ktorá sa v druhom stupni zahrievaním s anhydridom kyseliny octovej (acetanhydridom) mení na kyselinu acetylsalicylovú.




1. Vyberte správne tvrdenia.
a) Atóm kyslíka je v kyslíkatých derivátoch uhľovodíkov dvojväzbový.
b) Metanol, etanol a propanol sú kvapaliny neobmedzene miešateľné s vodou.
c) Zlúčeniny, v ktorých je hydroxylová skupina naviazaná na aromatické jadro, sa nazývajú alkoholy.
d) Fenoly nie sú aromatické zlúčeniny.
2. Prečo je propán-1-ol kvapalná látka, kým propán je plyn?
a) propanol je zásaditejší,
b) propanol je reaktívnejší,
c) molekuly propanolu tvoria medzi sebou vodíkové väzby,
d) propanol má väčšiu relatívnu molekulovú hmotnosť.
3. 2,2-dimetylbután-1-ol je:
a) primárny alkohol,
b) dvojsýtny alkohol,
c) trojsýtny alkohol,
d) sekundárny alkohol,
e) terciárny alkohol,
f) jednosýtny alkohol.





4. Roztrieďte alkoholy na jednosýtne, dvojsýtne a trojsýtne. Napíšte ich systémové názvy.


	

5. Určte, či je alkohol primárny, sekundárny alebo terciárny:
		







6. Napíšte štruktúrne vzorce všetkých alkoholov so sumárnym vzorcom C4H10O a napíšte ich systémové názvy.
7. Vyberte správne tvrdenia o hydroxyderivátoch uhľovodíkov.
a) Väzba uhlík–kyslík je polárna.
b) Môžu obsahovať len jednoduché väzby.
c) Atóm kyslíka je v hydroxylovej skupine viazaný dvojitou väzbou.
d) Rozdiel hodnôt elektronegativity medzi atómami v hydroxylovej skupine je nulový.
8. Typické reakcie alkoholov sú:
a) nukleofilné substitúcie,
b) radikálové substitúcie,
c) elektrofilné substitúcie,
d) eliminácie,
e) rovnaké ako pri halogénderivátoch,
f) rovnaké ako pri nitrozlúčeninách.
9. Typické reakcie fenolov sú:
a) rovnaké ako pri alkoholoch,
b) radikálové substitúcie,
c) oxidácie,
d) elektrofilné substitúcie,
e) eliminácie,
f) redukcie.
10. V chemických tabuľkách vyhľadajte teploty varu týchto hydroxyderivátov a porovnajte ich s teplotami varu zodpovedajúcich uhľovodíkov: metanol, etanol, propanol, fenol.
11. Napíšte chemickú rovnicu prípravy etanolu z príslušného alkénu. O aký typ reakcie ide?





6.3.2 Étery
    Étery môžeme teoreticky považovať za deriváty vody, v ktorej sú obidva atómy vodíka nahradené uh- ľovodíkovými zvyškami. Teoreticky je étery možné odvodiť aj od alkoholov nahradením atómu vodíka ich hydroxylovej skupiny uhľovodíkovým zvyškom.
Jednoväzbové uhľovodíkové skupiny –R majú najčastejšie nasýtený alebo aromatický charakter.
    Substitučné názvy éterov sa tvoria pomocou predpony alkoxy- (napríklad metoxy- CH3O–, etoxy- CH3CH2O–) pridanej k názvu príslušného uhľovodíka. Častejšie sa však po- užívajú názvy, v ktorých sa k názvom oboch jednoväzbových uhľovodíkových zvyškov pridá slovo -éter (napríklad etyl(metyl)éter, dietyléter a pod.). Používané sú aj triviálne názvy.





Známe sú aj cyklické étery.
		


Fyzikálne a chemické vlastnosti éterov
    Étery sa vyznačujú charakteristickou vôňou, najjednoduchší z nich – dimetyléter je za normálnych podmienok plyn, ostatné sú kvapaliny. Majú oveľa nižšie teploty varu ako im zodpovedajúce alkoholy, pretože nemôžu tvoriť vodíkové väzby. Sú veľmi prchavé a výbušné, pretože so vzdušným kyslíkom, za prítomnosti slnečného žiarenia, vytvárajú explozívne peroxidy. Z tohto dôvodu sa étery uchovávajú v tme alebo tmavých fľašiach, ktoré sa plnia doplna.


Prehľad významných éterov
    Dietyléter (etoxyetán, bežne nazývaný éter) CH3CH2OCH2CH3 je bezfarebná prchavá kvapalina, ktorá sa používa ako výborné rozpúšťadlo a extrahovadlo. S vodou sa mieša len veľmi obmedzene. Má narkotické účinky.
Obr. 6.10 Modely molekuly dietyléteru








1. Napíšte názvy éterov:
a) CH3CH2OCH3,
b) C6H5OCH2CH3,
c) CH3CH2CH2OCH2CH3,
d) CH3(CH2)3O(CH2)3CH3,
e) C6H5OC6H5,
f) (CH3)2O.
2. Vyberte správne tvrdenia o éteroch.
a) Vo svojich molekulách obsahujú dva uhľovodíkové zvyšky navzájom spojené prostredníctvom atómu kyslíka.
b) S molekulami vody tvoria vodíkové väzby.
c) Majú vyššie teploty varu ako im zodpovedajúce alkoholy.
d) Nie sú reaktívne látky.
3. Aké bezpečnostné zásady je potrebné dodržiavať pri uchovávaní dietyléteru?

Najvýznamnejšími skupinami karbonylových zlúčenín sú aldehydy a ketóny.1
    Aldehydy majú na karbonylovú skupinu naviazaný jednoväzbový uhľovodíkový zvyšok (–R) a jeden atóm vodíka.2 Túto skupinu –CHO nazývame aldehydová skupina.
    Názvy aldehydov sa tvoria pomocou prípony -ál pridanej k názvu príslušného uhľovodíka. V prípade, že atóm uhlíka skupiny –CHO do hlavného reťazca aldehydu nepočítame (najmä pri cyklických aldehy- doch), tvoríme názvy pomocou prípony -karbaldehyd. Pri niektorých aldehydoch sa častejšie používajú triviálne názvy odvodené od latinských názvov príslušných kyselín (napríklad formaldehyd, acetaldehyd).

    Ketóny majú na karbonylovú skupinu naviazané dva jednoväzbové uhľovodíkové zvyšky (–R), ktoré môžu byť rovnaké alebo rozdielne.

1 Formálne ku karbonylovým zlúčeninám patria aj karboxylové kyseliny, tie však tvoria samostatnú skupinu organických zlúčenín, ktoré sú obsa- hom kapitoly 6.3.4.
2 V prípade formaldehydu je aj namiesto –R naviazaný atóm vodíka.





Názvy ketónov sa tvoria buď pripojením prípony -ón k názvu uhľovodíka alebo pridaním slova ketón
k názvom oboch jednoväzbových uhľovodíkových zvyškov viazaných na karbonylovú skupinu.



Fyzikálne vlastnosti aldehydov a ketónov
    Aldehydy a ketóny s malou molekulovou hmotnosťou sú kvapaliny, okrem formaldehydu, ktorý je plyn. Vyššie aldehydy a ketóny sú kvapalné alebo tuhé látky. Najnižšie aldehydy sú dobre rozpustné vo vode, so zväčšujúcim sa počtom atómov uhlíka v ich molekulách ich rozpustnosť klesá. Formaldehyd a acetaldehyd majú prenikavý zápach, vyššie aldehydy a mnohé ketóny sa často vyznačujú príjemnou vôňou. Niektoré z nich sú súčasťou rastlinných silíc.

Chemické vlastnosti aldehydov a ketónov
    Chemické vlastnosti aldehydov a ketónov určuje predovšetkým polárny charakter karbonylovej sku- piny. Na kyslíkovom atóme sa v dôsledku jeho vyššej hodnoty elektronegativity vytvára čiastkový záporný náboj. Na atóme uhlíka sa vytvára čiastkový kladný náboj.









    Aldehydy sa oxidujú na karboxylové kyseliny (kap. 6.3.4), kým ketóny sa bežnými oxidovadla- mi neoxidujú. Pri použití silných oxidovadiel sa molekuly ketónov štiepia a vznikajú 2 molekuly karboxy- lových kyselín.
   Redukcii podliehajú aldehydy aj ketóny. Redukciou aldehydov vznikajú primárne alkoholy, reduk- ciou ketónov sekundárne alkoholy.






Prehľad významných aldehydov a ketónov
    Formaldehyd (metanál) HCHO je najjednoduchší aldehyd. Je to bezfarebný plyn, štipľavého zápa- chu, veľmi dobre rozpustný vo vode. Jeho 40 % vodný roztok, ktorý nazývame formalín, sa používa na dezinfekciu a uchovávanie biologických materiálov. Používa sa na výrobu plastov. Reakciou formaldehydu s amoniakom vzniká hexametyléntetraamín (urotropín), ktorý sa používa napríklad ako palivo do prenosných varičov (tzv. pevný lieh).
    Acetaldehyd (etanál) CH3CHO je prchavá látka prenikajúceho zápachu, ktorá sa používa na výro- bu kyseliny octovej, liečiv, voňaviek atď. Cyklický tetramér acetaldehydu - metaldehyd je iným variantom pevného liehu.
    Benzaldehyd C6H5CHO je najdôležitejším aromatickým aldehydom. Vyskytuje sa napríklad v man- dliach a kôstkach broskýň a marhúľ. Má typickú horkomandľovú vôňu, nie je dobre rozpustný vo vode. Na vzduchu veľmi rýchlo oxiduje na kyselinu benzoovú (kap. 6.3.4).
Formaldehyd, acetaldehyd a benzaldehyd sú toxické zlúčeniny.





    Acetón (propanón) CH3COCH3 je najjednoduchším a zároveň najdôležitejším ketónom. Je to prcha- vá, veľmi horľavá látka, ktorá sa neobmedzene mieša s vodou. Pri práci s acetónom je potrebné vyvarovať sa vdychovaniu jeho pár, pretože je zdraviu škodlivý. Používa sa ako výborné priemyselné rozpúšťadlo (napríklad pre náterové farby), pri výrobe plastov a vo farmaceutickom priemysle.
Obr. 6.12 Modely molekuly acetaldehydu	Obr. 6.13 Modely molekuly acetónu


1. Napíšte systémové názvy zlúčenín:
a) CH3CH2CHO,
b) C6H5CHO,
c) CH3COCH2CH3,
d) (C6H5)2CO.
2. Napíšte štruktúrne vzorce zlúčenín:
a) pentanál,
b) butyl(etyl)ketón,
c) cyklopropanón,
d) hexán-3-ón,
e) propándiál,
f) cyklohexán-1,4-dikarbaldehyd.
3. Pre karbonylovú skupinu platí:
a) atóm kyslíka má čiastkový kladný náboj,
b) atóm kyslíka má čiastkový záporný náboj,
c) je to C=O skupina,
d) nazýva sa aj oxoskupina.
4. Vyberte správne tvrdenia.
a) Acetaldehyd sa nachádza v mandliach.
b) Formaldehyd je za normálnych podmienok kvapalná látka.
c) Formalín je 40 % vodný roztok formaldehydu.
d) Acetón je výborné rozpúšťadlo.
e) Ketóny sú reaktívnejšie ako aldehydy.
f) Acetón je dimetylketón.





5. Doplňte produkty v schémach chemických reakcií:




6. Medzi ketóny patrí:
a) cyklohexanón,
b) acetofenón,
c) acetón,
d) metanál.
7. Pre formaldehyd platí:
a) za normálnych podmienok je to bezfarebná štipľavo zapáchajúca kvapalina,
b) je to najjednoduchší ketón,
c) na karbonylovú skupinu má naviazané dva atómy vodíka,
d) oxiduje sa na kyselinu metánovú.
8. Aké nebezpečenstvo hrozí pri práci s acetónom?

    Karboxylovú skupinu môžeme teoreticky odvodiť spojením karbonylovej a hydroxylovej skupiny, preto aj názov –COOH skupiny je kombináciou názvov týchto dvoch skupín, karboxyl = karbonyl + hydroxyl.
    Karboxylová skupina je kvôli rozdielnym hodnotám elektronegativít medzi jednotlivými atómami polár- nou skupinou. Podobne ako na karbonylovej skupine sú na nich čiastkové náboje.
    Názvy karboxylových kyselín sa tvoria pomocou prípony -ová pridanej k názvu uhľovodíka, od ktorého sú odvodené. Ak uhlíkový atóm karboxylovej skupiny nie je zahrnutý do názvu hlavného reťazca, používa- me príponu -karboxylová. Keďže karboxylové kyseliny sú v prírode veľmi rozšírené a zároveň patria medzi prvé známe organické zlúčeniny, často sa v praxi používajú aj ich triviálne názvy.
Karboxylová skupina môže byť naviazaná na rozličné typy uhľovodíkových zvyškov. Podľa počtu karbo-





xylových skupín v molekule rozoznávame karboxylové kyseliny jednosýtne (monokarboxylové), dvojsýtne (dikarboxylové), trojsýtne (trikarboxylové) atď.





			


    Jednosýtne karboxylové kyseliny (nasýtené alebo nenasýtené) s väčším počtom atómov uhlíka ozna- čujeme ako mastné kyseliny, pretože sú dôležitou súčasťou tukov a lipidov.

Fyzikálne vlastnosti karboxylových kyselín
    Najnižšie acyklické monokarboxylové kyseliny sú kvapalné látky s charakteristickým prenikavým zápa- chom. Nepríjemne páchne najmä kyselina butánová (maslová). Dikarboxylové a aromatické karboxylové kyseliny sú tuhé kryštalické látky. Rozpustnosť karboxylových kyselín závisí najmä od charakteru ich uh- ľovodíkového reťazca. Čím je dlhší, tým je ich rozpustnosť vo vode menšia. Veľmi dobre rozpustné sú len karboxylové kyseliny s malou relatívnou molekulovou hmotnosťou.
    Karboxylové kyseliny majú v porovnaní so zodpovedajúcimi uhľovodíkmi vyššie teploty varu, pretože podobne ako alkoholy vytvárajú medzi svojimi molekulami vodíkové väzby. Môžu teda existovať vo forme dimérov.

Chemické vlastnosti karboxylových kyselín




   Kyslý charakter karboxylovej skupiny vyplýva zo spojenia hydroxylovej skupiny so skupinou karbonylo- vou. Preto vo vodnom roztoku –COOH skupina disociuje za vzniku karboxylátového aniónu.







Konštitúciu karboxylátového aniónu možno vyjadriť dvomi hraničnými štruktúrami.
    Podobne ako pri nitroskupine (kap. 6.2.2), žiadny z uvedených vzorcov nevystihuje skutočnosť pres- ne. Aj tu sú obidve väzby medzi atómami kyslíka a atómom uhlíka rovnocenné, rovnako dlhé a záporný náboj na atómoch kyslíka je rovnomerne rozložený. Preto skutočnú štruktúru karboxylátového aniónu zvy- čajne vyjadrujeme takto:




Najsilnejšou monokarboxylovou kyselinou je kyselina mravčia. Viacsýtne kyseliny sú silnejšie ako jednosýtne.
Keďže karboxylové kyseliny majú vo vodnom roztoku kyslé vlastnosti, je ich možné neutralizovať
reakciami so zásadami. Vznikajú pri tom soli karboxylových kyselín, napríklad:

    Niektoré karboxylové kyseliny pri zahriatí nad ich teplotu topenia odštiepujú karboxylovú skupinu vo forme oxidu uhličitého. Tento dej nazývame dekarboxylácia.
				

    Jedným z najvýznamnejších typov reakcií karboxylových kyselín je esterifikácia. Je to kyslo kataly- zovaná reakcia karboxylovej kyseliny s alkoholom. Vznikajú pri nej estery karboxylových kyselín.
		 	

    Estery sú kvapalné, prípadne tuhé látky, ktoré na rozdiel od karboxylových kyselín nemôžu vytvárať vodíkové väzby. Mnohé z nich sa vyznačujú príjemnými vôňami, ktoré pripomínajú ovocie. Zvlášť význam- né sú estery vyšších karboxylových kyselín (mastných kyselín) a trojsýtneho alkoholu glycerolu, ktoré sa nachádzajú v tukoch a olejoch.





    Dehydratáciou (odštiepením vody) karboxylových kyselín vznikajú ich anhydridy, ktoré sa v organic- kej chémii často používajú ako činidlá (tzv. acylačné činidlá). Napríklad z kyseliny octovej možno pripraviť anhydrid kyseliny octovej (acetanhydrid).

	

   Karboxylové kyseliny sú konečnými produktmi oxidácie uhľovodíkov. Na nasledujúcej schéme sú zobrazené možné oxidačné reakcie:

Oxidáciou etánu je tak napríklad možné pripraviť až kyselinu octovú:


Prehľad významných karboxylových kyselín
    Karboxylové kyseliny sú veľmi veľkou a rozmanitou skupinou organických zlúčenín. V nasledujúcom prehľade je zahrnutých len niekoľko významných kyselín s jednou alebo dvomi funkčnými karboxylovými skupinami.
    Kyselina mravčia (metánová) HCOOH je najjednoduchšia karboxylová kyselina, ktorá sa v prírode nachádza napríklad v telách mravcov (odtiaľ jej triviálny názov) a v niekto- rých rastlinách (napríklad pŕhľava). Je to bezfarebná leptavá kvapalina ostrého zápachu. Na rozdiel od ostatných karboxylových kyselín má redukčné schopnosti, pretože má aj vlastnosti aldehydu (obsahuje aj aldehydovú skupinu). Používa sa v textilnom a kožiar- skom priemysle a tiež na konzervovanie potravín, pretože má baktericídne vlastnosti.

	 

Obr. 6.14 Kyselina mravčia sa nachádza v jede rôznych druhov hmyzu (mravce, osy, komáre atď.).

Obr. 6.15 Modely molekuly kyseliny octovej







    Kyselina octová (etánová) CH3COOH je číra kvapalina štipľavého zápachu a leptavými účinkami. Bežne sa s ňou stretávame vo forme octu, ktorý je jej 8 % vodným roztokom. Kyselina octová sa najčastej- šie vyrába oxidáciou acetaldehydu (prípadne uhľovodíkov s malým počtom atómov uhlíka) alebo kvasením zriedených alkoholových roztokov.

    Kyselina octová sa používa v potravinárskom priemysle (má konzervačné vlastnosti a dodáva potravi- nám charakteristickú kyslú chuť), pri výrobe plastov, niektorých liečiv (napríklad acylpyrinu) a pod.
Kyselina maslová (butánová) CH3CH2CH2COOH je olejovitá kvapalina s nepríjemným zápachom.
Viazaná vo forme esterov sa nachádza v masle, odkiaľ sa pri jeho starnutí uvoľňuje.
    Kyselina palmitová (hexadekánová) CH3(CH2)14COOH a kyselina stearová (oktadekánová) CH3(CH2)16COOH sú súčasťou esterov nachádzajúcich sa v tukoch a olejoch. Alkalickou hydrolýzou (zmydel- ňovaním) týchto esterov vznikajú mydlá, ktoré sú z chemického hľadiska soľami týchto karboxylových kyselín. V olejoch sa tiež často nachádza aj kyselina olejová (oktadec-9-énová) CH3(CH2)7CH=CH(CH2)7COOH, ktorá je zástupcom nenasýtených vyšších mastných kyselín.
    Kyselina šťaveľová (etándiová, oxálová) HOOC–COOH je najjednoduchšou dvojsýtnou karboxy- lovou kyselinou, ktorá sa vo forme solí nachádza v rastlinách. Je toxická.
    Kyselina benzoová C6H5COOH je najjednoduchšou aromatickou karboxylovou kyselinou. Je to bie- la kryštalická látka, ktorá sa používa ako konzervačná látka v potravinárskom priemysle a tiež ako výcho- disková zlúčenina v mnohých organických syntézach v chemickom priemysle.








1. Napíšte racionálne vzorce karboxylových kyselín:
a) kyselina metánová,
b) kyselina butánová,
c) kyselina hexándiová,
d) kyselina benzoová,
e) kyselina propénová,
f) kyselina trichlóroctová.
2. Napíšte názvy karboxylových kyselín:










3. Zoraďte nasledujúce karboxylové kyseliny podľa ich klesajúcej rozpustnosti vo vode:
a) kyselina octová,
b) kyselina palmitová,
c) kyselina oktánová,
d) kyselina maslová.
4. Vyberte správne tvrdenia o karboxylových kyselinách.
a) Väčšina z nich je silnejšia ako anorganické kyseliny.
b) Majú kyslé vlastnosti.
c) Ich molekuly medzi sebou vytvárajú vodíkové väzby.
d) Všetky sú za normálnych podmienok kvapaliny.
e) Vo svojich molekulách obsahujú jednu alebo viac skupín –COOH.
f) Všetky sú veľmi dobre rozpustné vo vode.
5. Reakciou kyseliny octovej a metanolu v kyslom prostredí vznikne:
a) formaldehyd,
b) etylester kyseliny mravčej,
c) metylester kyseliny octovej,
d) metylester kyseliny etánovej,
e) acetaldehyd,
f) metanál.
6. Napíšte chemické rovnice postupnej prípravy kyseliny octovej z príslušného alkoholu.
7. Kyselina stearová je nerozpustná vo vode, ale ak pridáme vodný roztok NaOH, rozpustí sa. Vysvetlite prečo.
8. Vysvetlite, prečo má kyselina mravčia redukčné účinky?
9. Vysvetlite, čo sú to mydlá.





7 Laboratórne práce

Variant A

    Pomôcky: oddeľovací lievik, frakčná banka alebo frakčná skúmavka, gumená zátka s otvorom, stojan, gumené hadičky, filtračný kruh, sklené rúrky, držiaky, kadičky, skúmavky, lyžička na chemikálie, zápalky.
    Chemikálie: hydrogenuhličitan sodný (s), roztok kyseliny octovej (w = 0,2), roztok hydroxidu vápe- natého (w = 0,1), etanolový roztok lakmusu, etanolový roztok fenolftaleínu (w = 0,01), destilovaná voda.
Pracovný postup:
    a) Zostavte aparatúru na prípravu plynu podľa schémy na obr. 7.1. Postupným pridávaním roztoku kyseliny octovej z oddeľovacieho lievika k hydrogenuhličitanu sodnému vzniká oxid uhličitý. Vznikajúci oxid uhličitý nezachytávajte nad vodným uzáverom, ale odvodnú rúrku so vznikajúcim plynom ponorte do kadičky s roztokom hydroxidu vápenatého (vápennej vody), ku ktorému ste pridali niekoľko kvapiek roztoku fenolftaleínu. Oxid uhličitý nechajte roztokom hydroxidu vápenatého prebublávať až dovtedy, kým začnete pozorovať farebnú zmenu. Po farebnej zmene sa začne na dne kadičky vylučovať tuhá biela málo rozpustná látka, ktorá sa však po dlhšom neustálom privádzaní oxidu uhličitého začne rozpúšťať. Ak sa už oxid uhličitý nevyvíja, jeho prípravu obnovte pridaním reaktantov chemickej reakcie.
    b) Po pozorovanej farebnej zmene odvodnú rúrku so stále sa vyvíjajúcim oxidom uhličitým ponorte do kadičky s destilovanou vodou s niekoľkými kvapkami roztoku lakmusu.
   c) Vznikajúci oxid uhličitý zavádzajte odvodnou rúrkou do sklenej vaničky, na dne ktorej sú upevnené dve rôzne vysoké sviečky. Odvodnú rúrku vložte tesne ku dnu vaničky. Po privádzaní oxidu uhličitého do vaničky sviečky zapáľte a po čase pozorujte, ktorá sviečka zhasne ako prvá.



Úlohy:

Obr. 7.1 Príprava oxidu uhličitého (reakciou NaHCO3 a CH3COOH) a jeho reakcie

1. Napíšte chemickú rovnicu reakcie hydrogenuhličitanu sodného s kyselinou octovou.
2. Opíšte pozorované deje po zavádzaní oxidu uhličitého do roztoku hydroxidu vápenatého s pridaným fenolftaleínom. Zdôvodnite farebnú zmenu roztoku hydroxidu vápenatého s indikátorom.
3. Napíšte chemickú rovnicu reakcie oxidu uhličitého s roztokom hydroxidu vápenatého. Napíšte názov tohto deja.
4. Napíšte názov bielej málo rozpustnej látky, ktorá sa usadila na dne kadičky.





5. Zdôvodnite, prečo sa neustálym zavádzaním oxidu uhličitého začne usadená biela látka rozpúšťať, až sa roztok v kadičke vyčíri. Tento dej zapíšte chemickou rovnicou.
6. Opíšte pozorované deje po zavádzaní oxidu uhličitého do vody s pridaným lakmusom. Zdôvodnite vznik farebnej zmeny indikátora. Dej zapíšte chemickou rovnicou.
7. Napíšte, ktorá sviečka zhasla ako prvá a svoje tvrdenie zdôvodnite. Variant B


    Pomôcky: oddeľovací lievik, frakčná banka alebo skúmavka, gumená zátka s otvorom, gumené ha- dičky, sklené rúrky, filtračný kruh, stojan, plynový valec so zábrusovým sklíčkom, odmerný valec, kadičky, skúmavky, lyžička na chemikálie, hodinové sklíčko, laboratórne váhy.
Chemikálie: uhličitan vápenatý (s), roztok kyseliny chlorovodíkovej (w = 0,2), destilovaná voda.
Pracovný postup:
    Zostavte aparatúru na prípravu plynu podľa schémy na obr. 7.2. Do frakčnej banky alebo skúmavky nasypte čo najpresnejšie odvážených 0,5 g práškového uhličitanu vápenatého. Do oddeľovacieho lievika nalejte asi do polovice roztok kyseliny chlorovodíkovej a postupne ho pridávajte k uhličitanu vápenatému. Vznikajúci oxid uhličitý zachytávajte do plynového valca nad vodným uzáverom vo vaničke s vodou (pre presnejší výsledok pridajte do vody chlorid sodný). Plynový valec pred experimentovaním kalibrujte, preto- že potrebujete zistiť objem zachyteného oxidu uhličitého. Objem oxidu uhličitého však môžete zistiť aj po ukončení jeho vyvíjania a to tak, že zábrusovým sklíčkom uzavriete pod vodou vo vaničke plynový valec, v ktorom je zachytený oxid uhličitý a voda. Plynový valec vyberiete a odmeriate pomocou odmerného valca objem vody v ňom. Potom zmeriate objem plynového valca, na základe objemu vody v plnom plynovom val- ci. Rozdielom objemu valca a objemu vody, ktorá ostala v plynovom valci po zachytení plynu, určíte objem zachyteného oxidu uhličitého, ktorý zodpovedá objemu vytlačenej vody z plynového valca.




Úlohy:

Obr. 7.2 Príprava oxidu uhličitého reakciou CaCO3 a HCl

1. Napíšte chemickú rovnicu reakcie uhličitanu vápenatého s roztokom kyseliny chlorovodíkovej.
2. Vysvetlite, prečo je výhodné pridať do vody v sklenej vaničke chlorid sodný.
3. Na základe objemu oxidu uhličitého, ktorý ste experimentálne zachytili a odmerali, výpočtom určte experimentálne stanovenú hodnotu molárnej hmotnosti oxidu uhličitého.
4. Vstupnými údajmi pre výpočet sú: m(CaCO3) =	g (vami odvážená hmotnosť), M(CaCO3) = 100
g·mol–1, , (CO ) = 0,002 g·cm–3, vami experimentálne zistený V(CO ) = .... cm3, V = 24,4 dm3 pri
2	2	m
laboratórnych bežných podmienkach (t = 20 °C, p = 100 kPa).








    Pomôcky: laboratórne váhy, hodinové sklíčko, lyžička na chemikálie, spaľovací porcelánový téglik, trojnožka, triangel, kadičky, sklená tyčinka, skúmavky, ohnutá sklená rúrka alebo slamka.
Chemikálie: uhličitan vápenatý (s), destilovaná voda, etanolový roztok fenolftaleínu (w = 0,01)
Pracovný postup:
    Do spaľovacieho porcelánového téglika nasypte odvážené 3 g uhličitanu vápenatého. Téglik vložte do triangla na trojnožke a zahrievajte (žíhajte) 15 až 20 minút. Vychladnutú vyžíhanú látku vysypte z téglika do kadičky, pridajte destilovanú vodu a sklenou tyčinkou zmes zamiešajte. Zmes prefiltrujte cez hladký filter. Do dvoch skúmaviek nalejte po 5 cm3 filtrátu. Do prvej skúmavky pridajte niekoľko kvapiek roztoku fenolftaleínu a do druhej skúmavky fúkajte vzduch z pľúc. Obsah v skúmavke sa zakaľuje až sa na dne skú- mavky vylúči biela málo rozpustná látka. Po dlhšom čase vydychovania vzduchu z pľúc sa biela usadená látka rozpustí, zmes sa vyčíri.
Úlohy:
1. Zapíšte chemickú rovnicu tepelného rozkladu uhličitanu vápenatého.
2. Napíšte názov a vzorec látky, ktorá ostala po vyžíhaní v tégliku. Napíšte aj jej triviálny názov.
3. Vysvetlite sfarbenie roztoku látky z téglika vo vode s pridaným fenolftaleínom. Napíšte chemickú rovnicu reakcie tejto látky s vodou a názov deja vyjadreného zápisom tejto reakcie.
4. Napíšte chemickú rovnicu reakcie vydychovaného plynu z pľúc s látkou, ktorá vznikla reakciou v bode 3.
5. Dej, ktorý opisuje rozpúšťanie vzniknutej bielej látky v skúmavke, zapíšte chemickou rovnicou.


Variant A

Pomôcky: skúmavky, kadičky, lyžička na chemikálie, pipeta, kahan, zápalky.
Chemikálie: jód (s), jodid draselný (s), benzín, etanol, roztok škrobu (w = 0,02), destilovaná voda.
Pracovný postup:
    Pripravte si štyri skúmavky. Do každej z nich nasypte 3 až 5 kryštálikov jódu. Snažte sa dodržať, aby v každej skúmavke bolo ich množstvo rovnaké. Do skúmaviek postupne pridávajte rovnaké množstvo roz- púšťadiel v poradí: 1. destilovaná voda, 2. destilovaná voda, 3. benzín, 4. etanol. Pozorujte, či dochádza k zmenám. Do druhej skúmavky pridajte k jódu s vodou niekoľko kryštálikov jodidu draselného. Potom do každej skúmavky pridajte rovnaké množstvo roztoku škrobu a pozorujte vznik a intenzitu modrého sfarbe- nia. Jednotlivé skúmavky mierne zahrejte a pozorujte, či došlo po zahriatí k zmene sfarbenia.
Úlohy:
1. Na základe pozorovania a intenzity vzniknutého sfarbenia v jednotlivých skúmavkách zapíšte údaje do tabuľky.






RozpúšťadloIntenzita sfarbeniaRozpustnosťIntenzita sfarbenia po zahriatíRozpustnosť po zahriatí1. destilovaná voda2. destilovaná voda + KI3. benzín4. etanol2. Pozorovali ste zmenu rozpustnosti jódu vo vode po pridaní kryštálikov jodidu draselného v druhej skú- mavke? Ak áno, napíšte akú.
3. Na základe poznatku o type väzby v molekule jódu vyvoďte všeobecné závery, v ktorých rozpúšťadlách sa jód rozpúšťa a v ktorých nie.
Variant B
Pomôcky: skúmavky, kadičky, pipety, zátky.
    Chemikálie: roztok jodidu draselného (w = 0,1), roztok manganistanu draselného (c = 0,02 mol·dm–3), roztok peroxidu vodíka (w = 0,1), roztok kyseliny sírovej (1 : 1), chlórová voda, roztok škrobu (w = 0,02), chloroform, destilovaná voda.
Pracovný postup:
    Pripravte si tri skúmavky. Do každej z nich nalejte po 5 cm3 roztoku jodidu draselného. Do prvej skú- mavky potom prilejte 3 cm3 roztoku manganistanu draselného a k roztoku jodidu draselného do druhej skúmavky prilejte 3 cm3 roztok peroxidu vodíka. K roztokom v prvej aj v druhej skúmavke pridajte niekoľko kvapiek roztoku kyseliny sírovej na ich okyslenie. Do tretej skúmavky k roztoku jodidu draselného pridajte 5 cm3 učiteľom pripravenej chlórovej vody. V skúmavkách vzniká jód, ktorý dokážete pridaním roztoku škrobu alebo jeho vytrepaním do chloroformu. Pri vytrepávaní skúmavku uzatvorte zátkou.
Úlohy:
1. Zapíšte chemické rovnice vzniku jódu v jednotlivých skúmavkách.
2. Opíšte pozorované deje. Na základe pozorovania porovnajte priebeh jednotlivých chemických reakcií.



Pomôcky: skúmavky, kadičky, pipety, zátky, trojnožka, stojan, kovová sieťka, kahan, zápalky.
    Chemikálie: železný drôtik, roztok kyseliny chlorovodíkovej (1 : 1), roztok hydroxidu sodného (w = 0,05), roztok peroxidu vodíka (w = 0,1), roztok kyseliny sírovej (w = 0,15).
Pracovný postup:
    Železný drôtik s hmotnosťou 1 až 2 g stočte do špirálky a vložte do kadičky s 10 cm3 roztoku kyseliny chlorovodíkovej. Asi po 10 minútach pozorujte zmeny a následne kadičku asi 5 minút zahrievajte vo vodnom kúpeli (napríklad vo väčšej kadičke s vodou). V mierne vychladenom roztoku v kadičke navlhčite univerzálny indikátorový papierik a zistite pH roztoku. Vychladený roztok z kadičky rozdeľte do dvoch skúmaviek.
1. skúmavka
    Do prvej skúmavky pridajte roztok hydroxidu sodného a pozorujte vznik zrazeniny, ktorá sa pretrepa- ním skúmavky rozpúšťa, preto hydroxid pridajte opäť. Zistite, či sa po pridaní roztoku hydroxidu sodného





zvýšila teplota zmesi v skúmavke. Po krátkom čase môžete pozorovať, že vzniknutá zrazenina vylúčená predovšetkým na stenách skúmavky mení vplyvom vzdušného kyslíka farbu. K vzniknutej zrazenine pridaj- te roztok peroxidu vodíka, premiešajte a pozorujte. Potom do skúmavky pridajte nadbytok roztoku kyseliny sírovej a skúmavku zahrievajte vo vodnom kúpeli (ponorte skúmavku do kadičky s horúcou vodou). Pozo- rujte, či sa zrazenina rozpúšťa.
2. skúmavka
    K roztoku v druhej skúmavke pridajte 0,5 cm3 roztoku peroxidu vodíka a obsah skúmavky premiešajte. Následne pridajte do skúmavky niekoľko kvapiek roztoku hydroxidu sodného až do vzniku zrazeniny. Zistite, či sa po pridaní roztoku hydroxidu sodného zvýšila teplota zmesi v skúmavke. Porovnajte farbu a vzhľad vzniknutej zrazeniny so zrazeninou, ktorá vznikla po pridaní roztoku hydroxidu sodného v prvej skúmavke. K vzniknutej zrazenine obdobne ako v prvej skúmavke, pridajte roztok kyseliny, v tomto prípade ale pridajte roztok kyseliny chlorovodíkovej. Pridajte nadbytok roztoku kyseliny a skúmavku zahrievajte vo vodnom kúpeli (ponorte skúmavku do kadičky s horúcou vodou). Pozorujte, či sa zrazenina rozpúšťa.
Úlohy:
1. Napíšte chemickú rovnicu reakcie železa (schéma - látka A) s roztokom kyseliny chlorovodíkovej (sché- ma - reakcia 1).
2. Napíšte názov a vzorec látky B, ktorá vznikla reakciou železa s roztokom kyseliny chlorovodíkovej.
3. Vysvetlite zmeny, ktoré ste pozorovali pri ponorení železného drôtika do roztoku kyseliny chlorovodíko- vej a následne po zahriatí zmesi.
4. Zdôvodnite zistenú hodnotu pH roztoku v kadičke.

1. skúmavka (ľavá strana vetvy v schéme)
1. Napíšte názov a vzorec látky vzniknutej po pridaní roztoku hydroxidu sodného do prvej skúmavky (sché- ma – látka C). Napíšte farbu vzniknutej zrazeniny.
2. Napíšte chemickú rovnicu reakcie látky B s roztokom hydroxidu sodného (schéma – reakcia 2).
3. Zdôvodnite, prečo sa zmenila teplota zmesi v prvej skúmavke po pridaní roztoku hydroxidu sodného.
4. Opíšte zmenu sfarbenia vzniknutej zrazeniny (schéma - látka C) na stenách skúmavky 1, ku ktorej došlo pôsobením vzdušného kyslíka.
5. Napíšte názov a vzorec látky (schéma – látka D), ktorá vznikla z látky C pôsobením vzdušného kyslíka. Napíšte chemickú rovnicu reakcie vyjadrujúcu proces oxidácie látky C na látku D vzdušným kyslíkom (schéma – reakcia 3a)
6. Opíšte zmeny, ktoré nastali pridaním roztoku peroxidu vodíka k zrazenine C. Napíšte chemickú rovnicu príslušnej chemickej reakcie látky C s roztokom peroxidu vodíka (schéma – reakcia 3b).
7. Napíšte názov a vzorec vzniknutej látky (schéma – látka E), ktorá vznikla reakciou látky D s roztokom kyseliny sírovej.
8. Opíšte, či došlo k rozpusteniu zrazeniny D pridaním roztoku kyseliny sírovej.
9. Napíšte chemickú rovnicu reakcie látky D s roztokom kyseliny sírovej (schéma – reakcia 4).

2. skúmavka (pravá strana vetvy v schéme)
1. Napíšte názov a vzorec látky vzniknutej po pridaní roztoku peroxidu vodíka do druhej skúmavky (sché- ma – látka F).
2. Napíšte chemickú rovnicu reakcie látky B s roztokom peroxidu vodíka (schéma – reakcia 5).
3. Napíšte názov a vzorec látky vzniknutej po pridaní roztoku hydroxidu sodného k látke F.
4. Porovnajte vzhľad vzniknutej zrazeniny, ktorá vznikla v prvej skúmavke (látka D).
5. Napíšte chemickú rovnicu reakcie látky F s roztokom hydroxidu sodného (schéma – reakcia 6).
6. Opíšte, či došlo k rozpusteniu zrazeniny D pridaním roztoku kyseliny chlorovodíkovej.
7. Napíšte chemickú rovnicu reakcie látky D s roztokom kyseliny chlorovodíkovej (schéma – reakcia 7).







Obr. 7.3 Schéma chemických látok a chemických reakcií k LP 4

Variant A

    Princíp dôkazu uhlíka a vodíka v organických zlúčeninách spočíva v zahrievaní organickej látky (napr. sacharózy) s oxidom meďnatým, pričom sa uvoľňuje oxid uhličitý a voda. Oxid meďnatý sa pri reakcii redukuje na oxid meďný alebo na meď (závisí to od priebehu reakcie a vzájomného pomeru reaktantov). Prítomnosť uhlíka dokážeme zavádzaním vznikajúceho oxidu uhličitého do roztoku hydroxidu vápenaté- ho (vápennej vody), s ktorým utvára bielu zrazeninu uhličitanu vápenatého. Prítomnosť vodíka vo forme vznikajúcej vody dokážeme bezvodým síranom meďnatým, ktorý má bielu farbu a vo vlhkom prostredí sa mení na modrý kryštalohydrát CuSO4 · 5H2O. Obsah skúmavky tiež mení sfarbenie, pôvodne čierny oxid meďnatý sa mení na červenohnedú meď.
    Pomôcky: skúmavky, lyžička na chemikálie, ohnutá sklená rúrka, gu- mená zátka s otvorom, stojan, kahan, zápalky.
    Chemikálie: sacharóza, oxid meďnatý (s), bezvodý síran meďnatý (s), vápenná voda.
Pracovný postup:
    Pripravte si dve skúmavky. Do jednej z nich nasypte zmes sacharózy a práškového oxidu meďnatého v pomere 1 : 2. Zmes v skúmavke ešte prevrstvite oxidom meďnatým a skúmavku upevnite vodorovne na stojan (obr. 7.4). K ústiu skúmavky dajte trochu bezvodého síranu meďnatého.1 Skúmavku uzavrite zátkou, ktorou prechádza ohnutá rúrka do druhej skú- mavky s vápennou vodou (koniec rúrky sa len dotýka hladiny roztoku).

Skúmavku so zmesou zahrievajte a z pozorovaných zmien vyvoďte závery o prítomnosti uhlíka a vodíka v skúmanej vzorke látky.

Obr. 7.4 Dôkaz uhlíka a vodíka v organických zlúčeninách



1 Bezvodý síran meďnatý pripravíme žíhaním pentahydrátu síranu meďnatého CuSO4.5H2O (viac kapitola 3).





Úlohy:
1. Ako pripravíme vápennú vodu?
2. Vysvetlite, aká je funkcia bezvodého síranu meďnatého pri analýze vzorky organickej látky. Variant B


    Dusík možno v niektorých organických zlúčeninách (napr. močovina) jednoducho dokázať ich zahria- tím, pričom sa uvoľňuje amoniak.
    Halogény prítomné v niektorých organických zlúčeninách dokazujeme tzv. Beilsteinovou skúškou. Je to plameňová skúška, pri ktorej sa skúmaná látka na medenom drôte premení na halogenid meďnatý, ktorý je prchavý a farbí plameň na modrozeleno.
    Pomôcky: skúmavky, držiak na skúmavky, lyžička na chemikálie, ohnuté sklené rúrky, gumené zátky s otvorom, stojan, triangel, červený lakmusový papierik, medený drôtik, kahan, zápalky.
    Chemikálie: močovina (s), etanolový roztok fenolftaleínu (w = 0,01), kyselina chlorovodíková (w = 0,30), 1,4-dichlórbenzén, PVC (polyvinylchlorid) alebo iný halogénderivát.
Pracovný postup:
a) Dôkaz dusíka. Do suchej skúmavky nasypte malé množstvo močoviny a mierne zahrievajte nad plame- ňom kahana. Unikajúci amoniak môžeme dokázať niekoľkými spôsobmi:
• čuchom (neprivoniavame priamo ku skúmavke, ale opatrne privádzame plyn rukou od ústia skúmav- ky k nosu),
• roztokom fenolftaleínu (unikajúci amoniak zavedieme rúrkou do vody v skúmavke, do ktorej sme predtým pridali niekoľko kvapiek roztoku fenolftaleínu),
• lakmusovým papierikom – pri ústí skúmavky podržíme vodou navlhčený červený lakmusový papierik.
b) Dôkaz halogénov. Medený drôtik chyťte do držiaka, alebo upevnite na sklenú tyčinku a na jeho konci urobte malú slučku. Potom vyčistite drôtik žíhaním v oxidačnej časti plameňa kahana tak, aby nefarbil plameň. Dbajte na to, aby sa drôtik nepretavil. Po vychladnutí drôtik ponorte do skúmanej vzorky látky (ak je látka kvapalná) alebo ním naberte niekoľko jej kryštálov (ak je látka tuhá) a opäť ho vložte do pla- meňa kahana. Pozorujte sfarbenie plameňa.
Úlohy:
1. Vysvetlite zmenu sfarbenia roztoku v skúmavke s fenoftaleínom pri zavedení amoniaku.
2. Zdôvodnite zmenu sfarbenia červeného lakmusového papierika v prítomnosti amoniaku.
3. Vysvetlite podstatu Beilsteinovej skúšky. Môžeme namiesto medeného drôtika použiť platinový drôtik?

Variant A

    Metán a iné alkány možno pripraviť dekarboxyláciou bezvodých alkalických solí karboxylových kyselín za prítomnosti nátronového vápna (zmes hydroxidu sodného a oxidu vápenatého). Všeobecne možno prípravu alkánov vyjadriť reakčnou schémou:







    Keďže pripravené alkány majú vo svojich molekulách vždy o 1 atóm uhlíka menej ako východisková soľ karboxylovej kyseliny, na prípravu metánu môžeme použiť napr. octan sodný.
    Pomôcky: skúmavky (na zohrievanie zmesi je vhodná väčšia, ťažkotaviteľná skúmavka), ohnutá skle- ná rúrka, gumené zátky, gumená zátka s otvorom, sklená vanička, odparovacia miska, železná miska, sklená tyčinka, kahan, zápalky, kovový kruh, stojan, laboratórne váhy, laboratórna lyžička
    Chemikálie: bezvodý octan sodný (pripravíte ho z kryštalického trihydrátu podľa postupu a), nátro- nové vápno (hydroxid sodný a oxid vápenatý v pomere 3 : 1), vápenná voda, Baeyerovo činidlo, brómová voda
Príprava činidiel:
Baeyerovo činidlo sa pripraví rozpustením 1 g Na CO v 10 cm3 roztoku KMnO (w = 0,01).
Pracovný postup:
a) Príprava bezvodého octanu sodného. Na odparovacej miske zohrievajte asi 10 g kryštalického octa- nu sodného za stáleho miešania tyčinkou. Octan sa najprv rozpustí v kryštálovej vode a po jej odparení sa vylúči v tuhom skupenstve. Pri teplote nad 300 °C sa roztaví. Po vychladnutí bezvodý octan sodný rozotrite v trecej miske a odoberte z neho 5 g na ďalšiu časť pokusu. Zvyšok bezvodého octanu sodné- ho uložte do zásobnej fľaše.
b) Príprava metánu. Do ťažkotaviteľnej skúmavky nasypte dobre rozotretú zmes bezvodého octanu sodného a nátronového vápna v pomere 5 g : 3 g. Pripravenú zmes poklepaním rozmiestnite v takmer vodorovne upevnenej skúmavke uzavretej gumenou zátkou s odvodnou rúrkou, vedenou do inej skú- mavky obrátenej hore dnom a umiestnenej v sklenej vaničke s vodou (obr. 7.5). Ak namiesto ťažkotavi- teľnej skúmavky použijete skúmavku z obyčajného skla, podložte pod ňu železnú misku (riziko prask- nutia skúmavky). Reakčnú zmes zahrievajte najprv mierne, pričom plameňom kahana pohybujte po celej dĺžke skúmavky. Potom zahrievajte intenzívnejšie, aby unikal súvislý prúd plynu. Plyn postupne zachytávajte do štyroch pripravených skúmaviek. Skúmavky po naplnení plynom ešte pod vodou za- zátkujte, umiestnite v stojane na skúmavky a nechajte na ďalšie pokusy. Po skončení zahrievania zmesi hneď odpojte zátku s rúrkou.

Obr. 7.5 Príprava metánu
c) Reakcie metánu. Prvú a druhú skúmavku so zachyteným plynom preneste ku horiacemu zapálenému kahanu, odzátkujte a plyn skúste pri ústí skúmavky zapáliť. Po zhorení plynu prilejte do skúmavky 3 cm3 čerstvo pripraveného roztoku vápennej alebo barytovej vody a obsah skúmavky pretrepte. Pozorujte a zdôvodnite výsledok.
Do tretej skúmavky rýchlo prilejte 3 cm3 Baeyerovho činidla. Skúmavku opäť uzavrieme zátkou, pretre- peme a pozorujeme výsledok.
Do štvrtej skúmavky rýchlo prilejte 3 cm3 brómovej vody. Skúmavku opäť uzavrieme zátkou, pretrepe- me a pozorujeme výsledok.





Úlohy:
1. Vysvetlite, prečo sa metán zachytáva nad vodným uzáverom.
2. Napíšte chemickú reakciu horenia metánu. Ktorý z produktov tejto reakcie dokazujeme vápennou ale- bo barytovou vodou? Vysvetlite prečo.
3. Zdôvodnite výsledky reakcií v tretej a štvrtej skúmavke. Variant B


    Etylén sa pripravuje dehydratáciou etanolu koncentrovanou kyselinou sírovou alebo katalytickou de- hydratáciou použitím oxidu hlinitého:

    Pomôcky: skúmavky, ohnutá sklená rúrka, gumené zátky, gumená zátka s otvorom, sklená vanička, sklená tyčinka, sklená vata, kahan, zápalky, kovový kruh, stojan, váhy, lyžička.
    Chemikálie: etanol, oxid hlinitý (práškový), vápenná alebo barytová voda, Baeyerovo činidlo, brómo- vá voda
Pracovný postup:
a) Príprava etylénu. Do skúmavky nasypte asi 3 cm vysokú kašovitú zmes oxidu hlinitého s etanolom a prevrstvite ju rovnakým objemom suchého práškovitého oxidu hlinitého. Do skúmavky voľne zasuňte zvitok sklenej vaty a uzavrite ju gumenou zátkou s odvodnou rúrkou. Skúmavku upevnite na stojan vo vodorovnej polohe a v mieste so suchou vrstvou oxidu hlinitého ju mierne zahrievajte (obr. 7.6). Vznika- júci plyn zachytávajte nad vodným uzáverom do štyroch pripravených skúmaviek. Skúmavky po naplne- ní plynom ešte pod vodou zazátkujte, umiestnite v stojane na skúmavky a nechajte na ďalšie pokusy.
Obr. 7.6 Príprava etylénu
b) Reakcie etylénu. Prvú a druhú skúmavku so zachyteným plynom preneste ku zapálenému kaha- nu, odzátkujte a plyn skúste pri ústí skúmavky zapáliť. Podobne ako pri metáne uskutočnite dôkaz plynného produktu horenia vápennou alebo barytovou vodou. Do tretej skúmavky rýchlo prilejte 3 cm3 Baeyerovho činidla. Skúmavku opäť uzavrieme zátkou, pretrepeme a pozorujeme výsledok. Do štvrtej skúmavky rýchlo prilejte 3 cm3 brómovej vody. Skúmavku opäť uzavrieme zátkou, pretrepeme a pozorujeme výsledok.

Úlohy:
1. Napíšte chemickú rovnicu horenia etylénu.
2. Zdôvodnite výsledky reakcií v tretej a štvrtej skúmavke a porovnajte ich s reakciami metánu.
3. Vypočítajte, aký objem oxidu uhličitého sa uvoľní pri horení etylénu, ak vznikne 1,8 g vody.








    Jodoformová reakcia sa používa na dôkaz organických zlúčenín, ktoré vo svojich molekulách obsahu- jú karbonylovú skupinu naviazanú na metylový zvyšok (metyloxoskupina):

    Pri reakcii vzniká jodoform (trijódmetán), ktorý tvorí žlté kryštáliky. Zároveň dochádza k oxidácii prí- slušných reaktantov na karboxylové kyseliny (kratšie o jeden atóm uhlíka), resp. ich sodné soli (reakcia sa uskutočňuje v zásaditom prostredí NaOH). Napr. pri reakcii acetónu vzniká octan sodný
		 					 	 
    Pozitívnu reakciu však dávajú aj niektoré zlúčeniny pôvodne neobsahujúce metyloxoskupinu, pretože sa pri podmienkach reakcie jódom oxidujú na zlúčeniny, ktoré túto skupinu obsahujú, napríklad etanol, ktorý sa oxiduje na etanal:
Pomôcky: skúmavky, stojan na skúmavky, pipeta.
Chemikálie: etanol, acetón, acetaldehyd, hydroxid sodný (w = 0,1), Lugolov roztok.
Príprava činidla:
    Lugolov roztok sa pripraví rozpustením 10 g jodidu draselného v 85 cm3 destilovanej vody. V takto pripravenom roztoku sa potom rozpustí 5 g jódu.
Pracovný postup:
    Do jednotlivých skúmaviek nalejte po 1 cm3 skúmanej organickej látky (etanol, acetón, acetaldehyd atď.) a do každej pridajte 1 cm3 roztoku hydroxidu sodného. Pripravené zmesi zrieďte pridaním 5 cm3 destilovanej vody. Do skúmaviek pipetou pomaly pridávajte Lugolov roztok, až kým sa v nich odfarbuje. Skúmavky ponorte do vodného kúpeľa horúcej vody (okolo 60 °C), pozorujte a po chvíli vyhodnoťte fa- rebné zmeny.
Úlohy:
1. Rozhodnite, ktoré z nasledujúcich zlúčenín poskytujú pozitívnu jodoformovú reakciu: metanol, propán- 1-ol, propán-2-ol, bután-1-ol, bután-2-ol, formaldehyd, etanál, propanál.
2. Môžeme použiť jodoformovú reakciu na rozlíšenie metanolu od etanolu?
3. Napíšte chemickú rovnicu jodoformovej reakcie etanolu.
4. Napíšte štruktúrny vzorec etylmetylketónu a vyznačte na ňom časť, ktorá je zodpovedná za pozitívnu jodoformovú reakciu.








    Alkoholy a fenoly obsahujú charakteristickú (funkčnú) skupinu –OH. Vodíkový atóm tejto skupiny má kyslý charakter, preto alkoholy a najmä fenoly reagujú s látkami zásaditého charakteru. Priebeh týchto reakcií závisí od použitého činidla, ale aj od vlastností samotnej charakteristickej skupiny.
    Pomôcky: skúmavky, sklené rúrky, gumená zátka, gumená zátka s otvorom, sklená vanička, odpa- rovacia miska, kadička, sklená tyčinka, pipeta, elektrický varič, stojan, ochranný štít, gumové rukavice, kahan, zápalky, kovový kruh,.
    Chemikálie: sodík, etanol, hydroxid sodný (w = 0,001), roztok kyseliny chlorovodíkovej (w = 0,12), etanolový roztok fenolftaleínu (w = 0,01), fenol (s).
Pracovný postup:
a) Kyslé vlastnosti alkoholov. Do pripravenej skúmavky s 3 cm3 etanolu vyučujúci vhodí malý očistený kú- sok sodíka (najviac 0,1 g). Skúmavku uzavrite zátkou, ktorou prechádza ohnutá rúrka do inej skúmavky upravenej na zachytenie vznikajúceho plynu nad vodným uzáverom (obr. 7.7).
Po skončení reakcie skúmavku so zachyteným plynom ešte pod vodnou hladinou uzavrite gumenou zátkou a preneste ju ku kahanu. Skúmavku otvorte a plyn zapáľte pri ústí skúmavky. Vysvetlite priebeh reakcie horenia plynu. Aké produkty pri tom vznikajú?
Roztok získaný reakciou etanolu so sodíkom veľmi opatrne vylejte do odparovacej misky a odparte do sucha na vodnom kúpeli (väčšia zahrievaná kadička s vodou). Odparok opatrne rozpustite v 2 cm3 destilovanej vody a pridajte niekoľko kvapiek roztoku fenolftaleínu. Vysvetlite farebnú zmenu.
b) Kyslé vlastnosti fenolov. Do skúmavky dajte 3 g fenolu a po kvapkách postupne pridajte 3 cm3 des- tilovanej vody. Obsah skúmavky opatrne pretrepte. Vytvorí sa pri tom emulzia, ku ktorej po kvapkách pridávajte roztok hydroxidu sodného a pozorujte úplné vyčírenie roztoku. Vysvetlite pozorované zmeny. Vzniknutý číry roztok rozdeľte do dvoch ďalších skúmaviek. Do jednej z nich fúkajte vzduch z pľúc pomocou sklenej rúrky. Do druhej skúmavky pridajte päť kvapiek roztoku kyseliny chlorovodíkovej. Pozorujte a vysvetlite zmeny v oboch skúmavkách.



Úlohy:

Obr. 7.7 Kyslé vlastnosti alkoholov

1. Napíšte chemickú rovnicu reakcie etanolu so sodíkom a vzniknutý produkt pomenujte.
2. Napíšte chemickú rovnicu reakcie fenolu s hydroxidom sodným a napíšte názov vzniknutého produktu.







Variant A
    Malé množstvo acetaldehydu možno v skúmavke pripraviť napr. oxidáciou etanolu oxidom meďnatým, ktorý vzniká na povrchu medeného drôtika po jeho vložení do plameňa kahana.
Na dôkaz aldehydovej skupiny sa v laboratóriu používajú Tollensovo, Fehlingovo alebo Schiffovo činidlo.
    Pomôcky: skúmavky, gumená zátka na skúmavku, špirála z medeného drôtika, kadička, pipety, sto- jan, kovový kruh, kahan, zápalky.
Chemikálie: etanol, Tollensovo činidlo, Fehlingovo činidlo I a II, Schiffovo činidlo.
Príprava činidiel:
    Tollensovo činidlo sa pripraví tesne pred jeho použitím (nesmie dlho stáť) zmiešaním rovnakých obje- mov roztoku dusičnanu strieborného (w = 0,1) a roztoku hydroxidu sodného (w = 0,1). Do vzniknutej zraze- niny oxidu strieborného sa pridá koncentrovaný vodný roztok amoniaku až do chvíle, kedy sa zrazenina roz- pustí. Vznikne nitrid strieborný, tzv. Bertholletovo traskavé striebro, ktoré samovoľne po odparení vybuchuje. Fehlingovo činidlo sa pripraví zmiešaním roztokov Fehling I a Fehling II v pomere 1 : 1. Fehling I sa pripraví rozpustením 35 g modrej skalice v 500 cm3 destilovanej vody. Fehling II sa pripraví rozpustením
175 g vínanu draselno-sodného a 50 g hydroxidu sodného v 500 cm3 destilovanej vody.
    Schiffovo činidlo sa pripraví rozpustením 5 g organického farbiva fuchsínu v 900 cm3 horúcej destilo- vanej vody. Roztok sa ochladí na 50 °C a pridá sa 10 cm3 roztoku kyseliny chlorovodíkovej (c = 1 mol·dm–3). Potom sa roztok ochladí na 25 °C a pridá sa 10 g tiosíranu draselného (sodného), po pridaní sa roztok pretrepáva 3 minúty. Roztok sa nechá 24 hodín v tme. Pridá sa 5 g aktívneho uhlia a odfiltruje sa. Činidlo sa skladuje pri 4 °C v nádobe uzatvorenej fóliou.
Pracovný postup:
Do skúmavky odmerajte 6 cm3 etanolu. Špirálu z medeného drôtika upevnenú v držiaku alebo na sklenej tyčinke vložte do plameňa kahana a rozžeravený ho ponorte do skúmavky s etanolom. Tento postup opakujte niekoľkokrát. (Ak pary etanolu vzplanú, špirálu vytiahnite a skúmavku rýchlo uzavrite gumenou zátkou).
Obsah skúmavky potom rozdeľte do troch ďalších skúmaviek a prítomnosť pripraveného acetaldehydu dokážte reakciami s Tollensovým, Fehlingovým a Schiffovým činidlom Dôkaz vzniknutého acetaldehydu sledujte aj čuchom.
a) Reakcia s Tollensovým činidlom. K roztoku v skúmavke pridajte rovnaký objem Tollensovho činidla a skúmavku zahrejte vo vodnom kúpeli (väčšia zahrievaná kadička s vodou). Pozorujte priebeh reakcie.
b) Reakcia s Fehlingovým činidlom. K roztoku v skúmavke pridajte rovnaké diely Fehlingovho činidla I a II. Skúmavku zahrejte vo vodnom kúpeli a pozorujte výsledok reakcie.
c) Reakcia so Schiffovým činidlom. K roztoku v skúmavke pridajte dvojnásobné množstvo Schiffovho činidla a nechajte chvíľu postáť. Pozorujte výsledok reakcie.
Úlohy:
1. Napíšte chemickú rovnicu oxidácie etanolu na acetaldehyd.
2. Aký produkt vznikne pri ďalšej oxidácii acetaldehydu? Variant B


    Pomôcky: skúmavky, hodinové sklíčko, kadička, pipety, stojan, kovový kruh, kahan, zápalky, mede- ný drôtik.





    Chemikálie: acetón, Tollensovo činidlo, Fehlingovo činidlo I a II, Schiffovo činidlo, Lugolov roztok, hydroxid sodný (w = 0,1).
Pracovný postup:
Uskutočnite niekoľko nasledujúcich reakcií acetónu:
a) Na hodinové sklíčko nakvapkajte niekoľko kvapiek acetónu a zapáľte ho.
b) Urobte reakcie acetónu s Tollensovým, Fehlingovým a Schiffovým činidlom, ktoré ste použili na dôkaz aledyhydovej skupiny a výsledky porovnajte.
c) S acetónom uskutočnite jodoformovú reakciu (laboratórna práca 7). Vzniknuté žlté kryštáliky jodoformu odfiltrujte a po vysušení na filtri ich použite na plameňovú skúšku na dôkaz halogénu (jódu) v organickej molekule (laboratórna práca 5)
Úlohy:
1. Napíšte chemickú rovnicu jodoformovej reakcie s acetónom.
2. Aký produkt vznikne pri ďalšej oxidácii acetaldehydu?


Variant A

    Kyselinu šťaveľovú možno v laboratóriu pripraviť napríklad oxidáciou sacharózy kyselinou dusičnou podľa uvedenej schémy
    Pomôcky: varná banka (500 cm3), odparovacia miska, lyžička na chemikálie, filtračný papier, držiak na banku so svorkou, Büchnerov lievik, odsávacia banka (250 cm3), kovová sieťka, železný kruh, stojan, kahan, zápalky.
Chemikálie: sacharóza (s), koncentrovaná kyselina dusičná.
Pracovný postup:
    Prípravu kyseliny šťaveľovej uskutočňujte v digestóriu alebo na dobre vetranom mieste! Do varnej banky objemu 500 cm3 dajte 3 g sacharózy a pridajte 10 cm3 kyseliny dusičnej. Zmes v banke zahrievaj- te, až kým sa začne intenzívne uvoľňovať červenohnedý dym oxidu dusíka. Keď vyvíjanie hnedého plynu zoslabne, reakcia je ukončená. Roztok z banky prelejte na odparovaciu misku a na vodnom kúpeli (väčšia zahrievaná kadička s vodou) z neho odparte asi polovicu jeho pôvodného objemu. Potom roztok prelejte do varnej banky a ochlaďte v ľadovej vode. Vylúčené kryštály oddeľte filtráciou pri zníženom tlaku a pre- myte 10 cm3 destilovanej vody. Kryštály vysušte filtračným papierom a odvážte.
Úlohy:
1. Ktorý z oxidov dusíka vzniká pri zahrievaní reakčnej zmesi?
2. Koľko gramov kyseliny šťaveľovej možno teoreticky pripraviť z 3 g sacharózy? bilančný výpočet
3. Koľko kilogramov kyseliny šťaveľovej sa vyrobí zo 100 kg sacharózy pri prevádzkovej strate 8 %. Variant B


    Kyselina šťaveľová sa v prírode vyskytuje voľná alebo v podobe solí, napr. v štiave a rebarbore. V rast- linných vzorkách možno kyselinu šťaveľovú stanoviť napr. titráciou odmerným roztokom manganistanu





draselného v kyslom prostredí2. Táto reakcia je základom jednej z analytických metód odmernej analýzy
– manganometrie:
    Pomôcky: trecia miska s roztieradlom, titračná banka, byreta (25 cm3), lyžička na chemikálie, filtrač- ný papier, filtračný kruh, filtračný lievik, filtračný papier, stojan, držiak na byretu.
    Chemikálie: rastlinná vzorka (napr. štiav, rebarbora), kremenný piesok, síran manganatý (s), odmer- ný roztok manganistanu draselného (c = 0,2 mol·dm–3), roztok kyseliny sírovej (c = 2 mol·dm–3).
Pracovný postup:
    2 g rastlinnej vzorky jemne rozotrite v trecej miske s rovnakým množstvom kremenného piesku. K zmesi pridajte 50 cm3 destilovanej vody a vylúhujte. Výluh prefiltrujte do titračnej banky a pridajte 15 cm3 kyseliny sírovej a 0,1 g síranu manganatého. Zmes titrujte z vopred pripravenej byrety odmerným roztokom manganistanu draselného dovtedy, kým sa titrovaný roztok sfarbí jedinou kvapkou manganis- tanu draselného na trvalo ružovo.
    Prípravu výluhu a jeho titráciu odmerným roztokom manganistanu draselného opakujte ešte dva razy (príp. pracujte súbežne vo viacerých skupinách). Zo zistenej priemernej spotreby odmerného roztoku vypočítajte hmotnosť (v gramoch) kyseliny šťaveľovej v skúmanej vzorke.
Úlohy:
1. Napíšte čiastkové reakcie redoxnej reakcie kyseliny šťaveľovej s manganistanom draselným.



    Estery sú deriváty karboxylových kyselín, ktoré vznikajú reakciou karboxylových kyselín (alebo ich solí) s alkoholmi. Napríklad reakciou kyseliny octovej s etanolom vzniká etylester kyseliny octovej:
						
    Niektoré estery sa pre svoju charakteristickú vôňu používajú ako esencie v potravinárstve (napr. rumová, hrušková, čerešňová a pod.)
Pomôcky: skúmavky, kadičky, teplomer, kahan, stojan, kovový kruh, zápalky.
    Chemikálie: roztok kyseliny octovej (1 : 1), kyselina benzoová (s), kyselina propánová, octan sodný (s), mravčan sodný (s), etanol, pentán-1-ol, bután-1-ol, roztok kyseliny sírovej (w = 0,92).
Pracovný postup:
Pripravte päť skúmaviek s týmito chemikáliami:
1. skúmavka: 2 cm3 etanolu, 2 g octanu sodného a 1 cm3 roztoku kyseliny sírovej,
2. skúmavka: 2 cm3 etanolu, 2 g kyseliny benzoovej a 1 cm3 roztoku kyseliny sírovej,
3. skúmavka: 2 cm3 pentán-1-olu, 2 cm3 kyseliny octovej a 1 cm3 roztoku kyseliny sírovej,
4. skúmavka: 2 cm3 etanolu, 2 g mravčanu sodného a 1 cm3 roztoku kyseliny sírovej,
5. skúmavka: 2 cm3 bután-1-olu, 2 cm3 kyseliny propánovej a 1 cm3 roztoku kyseliny sírovej,
    Všetky skúmavky vložte na 10 minút do vodného kúpeľa vyhriateho na teplotu 80 °C. Medzitým pri- pravte päť malých kadičiek s 20 cm3 studenej vody, do ktorých potom oddelene nalejte zmesi z jednotli- vých skúmaviek. Porovnajte vôňu všetkých pripravených esterov.

2 Stanovenie je len orientačné, pretože vzorka môže obsahovať aj iné látky, ktoré sa manganistanom oxidujú podobne ako kyselina šťaveľová.





Úlohy:
1. Pomenujte estery pripravené v jednotlivých skúmavkách a napíšte chemické rovnice všetkých uskutoč- nených reakcií.
2. Aký je význam kyseliny sírovej pridanej do reakčnej zmesi pri esterifikácii?
3. Aký význam má zohriatie reakčnej zmesi na 80 °C počas esterifikácie a vliatie jej produktov do vody v kadičke?
Variant B
Anhydrid kyseliny ftalovej (ftalanhydrid) možno pripraviť dehydratáciou kyseliny ftalovej:
		
    Pomôcky: odparovacia miska, lyžička na chemikálie, hodinové sklíčko, filtračný papier, kovová sieť- ka, železný kruh, stojan, kahan, zápalky.
Chemikálie: kyselina ftalová (s).
Pracovný postup:
    V odparovacej miske zahrievajte 3 g kyseliny ftalovej (obr. 7.8). Keď sa začnú vyvíjať biele dymy, misku prikryte filtračným papierom, v ktorom ste predtým urobili dierky a hodinovým sklíčkom zvonku chladeným navlhčeným filtračným papierom. Zahrievanie ukončite po 3 minútach a prezrite si pripravený produkt (ftalanhydrid).



Úlohy:

Obr. 7.8 Príprava anhydridu kyseliny ftalovej

1. Na štruktúrnom vzorci anhydridu kyseliny ftalovej vyznačte, ktoré atómy alebo atómové skupiny sa od- štepujú vo forme vody.
2. Ako sa nazýva uvedená reakcia prebiehajúca v opačnom smere? Doplňte vetu: Kyselina ftalová sa pri- pravuje	svojho anhydridu, nazývaného ftalanhydrid.
3. V informačných zdrojoch vyhľadajte, na aký účel sa ftalanhydrid používa v praxi.





8 Správne odpovede
1.1 a 1.2 VODÍK, VODA
1. a, b. 2. Zostupne v stĺpcoch: triviálny názov: prótium, deutérium, trítium. p+: 1, 1, 1. n: 0, 1, 2. e–: 1, 1, 1.
3. b, d. 4. 14,5 krát. 5. Vzducholode boli plnené vodíkom, ktorý je horľavý. Stačila iskra a vodík tvoriaci so vzduchom výbušnú a horľavú zmes vybuchol. 6. a) H+: 1s0, H–: 1s2. b) H+: 1p+, 0e–, H–: 1p+, 2e–.
7. Chlorovodík obsahuje polárne molekuly. 9. CaSO4 + Na2CO3 3 Na2SO4 + CaCO3. 10. CaCO3 + 2CH3COOH C (CH3COO)2Ca + H2O + CO2.
1.3 a 1.4 s1 a s2-PRVKY
1. b. 2. K, Li, Na, Rb, Cs. 3. a, d. 4. a. 5. a, b, c. 6. a) vedie, b) sóda, c) silné, d) mydla. 7. A1, B4, C3, D5, E2.
8. a, b. 9. c. 10. d. 11. a, b. 12. Zrážaním roztokov obsahujúcich Sr2+ roztokmi uhličitanov alebo síranov. Vznikajú biele zrazeniny SrCO3, SrSO4. 13. a) CaO + H2O   Ca(OH)2, b) Ca(OH)2 + CO2   CaCO3 + H2O. 14. NaHCO3
+ HCl   NaCl + CO2 + H2O. Vzniká v nadmernom množstve oxid uhličitý, ktorý núti sliznicu žalúdka na nové
vylučovanie kyseliny chlorovodíkovej, čím sa zvyšuje kyslosť žalúdka a tvoria sa vredy. 15. 51,16 %.
2 p-PRVKY
2.1 HLINÍK
1. b. 2. c. 3. a. 4. Al2O3. 5. 52,92 %. 6. A5, B1, C2, D3, E4. 7. Al2(SO4)3 + 6NaOH + 2Al(OH)3 + 3Na2SO4.
8. Napríklad roztokom zriedenej kyseliny chlorovodíkovej. 9. 3,77 g. 10. Červený rubín, modrý zafír.
2.2 UHLÍK
1. a) grafit, b) fulerény, c) diamant. 2. a, b, d. 3. b, d. 4. a, d. 5. b, c, d. 6. A3, B4, C5, D2, E1. 7. NaHCO3 + HCl   NaCl + CO2 + H2O. 9. Argón, dusík, oxid uhličitý.
2.3 KREMÍK
1. c. 2. Sklo. 3. a, c, d. 4. a, c. 5. c.
2.4 DUSÍK
1. a) NH4Cl, b) (NH4)2SO4, c) NH4NO3, d) (NH4)2CO3. 2. a, c, d. 3. Meď je ušľachtilý kov. 4. Trojitú. 5. b. 6. c,
d. 7. a, d. 8. Cu + 4HNO3   Cu(NO3)2 + 2NO2 + 2H2O. 9. Frakčnou destiláciou. 10. (NH4)2Cr2O7   Cr2O3 + N2 + 4H2O. 11. 1,10   1,1,8,4. 12. a) Spoločné znaky: v oboch reakciách reagujú nekovové prvky, reaktanty aj produkty sú plynného skupenstva, v oboch reakciách vznikajú 2 móly produktov, reakcie sú exotermické,
vratné, z nepolárnych reaktantov (dvojatómových molekúl) vznikajú produkty s kovalentnou polárnou väzbou, pridanie vhodného katalyzátora urýchľuje priebeh obidvoch reakcií, rovnováhu smerom k produktom možno posunúť zvýšením tlaku, ochladením reakčnej sústavy, odoberaním produktov, zvýšením koncentrácie reaktantov. b) Rozdielne znaky: v prvej reakcii vznikajú 2 móly produktov zo 4 mólov reaktantov, a v druhej reakcii z 3 mólov reaktantov, v prvej reakcii vznikajú štvoratómové molekuly, v druhej trojatómové molekuly, vzniknuté molekuly majú rôznu hodnotu dipólového momentu, reakcie sa líšia rôznou aktivačnou energiou, reakčným teplom, rýchlosťou a rovnovážnou konštantou.
2.5 FOSFOR
1. Tuhom. 2. c, d. 3. 2,10,6 2 10,1,6. 4. a.
2.6 KYSLÍK
1. a, c, d. 2. Plynnom. 3. b, d. 4. a) 2HgO   2Hg + O2, b) 2BaO2 2 2BaO + O2, c) 2KNO3 3 2KNO2 + O2, d)
2MnO2 + 2H2SO4 (konc.)   2MnSO4 + 2H2O + O2. 5. b, c. 6. b. 7. c. 8. CaO, Na2O. 9. Ag2O + H2O2 2 2Ag
+ O2 + H2O. 10. Kyslík je rozpustný vo vode.
2.7 SÍRA
1. b, c. 2. Netvorí vodíkové väzby. 3. 2H2S + 3O2   2H2O + 2SO2, 4FeS2 + 11O2   2Fe2O3 + 8SO2. 4. a) H2S + Cl2   S + 2HCl, b) Fe + H2SO4 (zr.)   FeSO4 + H2, c) 2NaOH + H2SO4   Na2SO4 + 2H2O, d) BaCl2 + H2SO4   BaSO4 + 2HCl. 5. a) oxidovadlo, b) redukovadlo, c) redukovadlo, d) oxidovadlo. 6. a, b, d. 7. b, c, d.





8. Kyselinu, vody. 9. Je v nej rozpustený oxid uhličitý, vzniká roztok slabej kyseliny uhličitej. 10. a. 11. A5, B3, C6, D2, E1, F4.
2.8 HALOGÉNY
1. Zostupne v stĺpcoch: prvok: bróm, jód, fluór, chlór. skupenstvo: kvapalné, tuhé, plynné, plynné. farba: červe- nohnedá, tmavosivá až fialovočierna, zelenožltá, žltozelená. 2. Do úplnej elektrónovej konfigurácie im chýba len jeden elektrón, veľmi ochotne ho prijímajú a tvoria halogenidové anióny. 3. b, c. 4. Morská. 5. b, c. 6. Jód, jo- didovaná soľ. 7. a, d. 8. Fluorovodíková, chlorovodíková. 9. HClO, HClO2, HClO3, HClO4. 10. HF, HCl, HBr, HI.
2.9 VZÁCNE PLYNY
1. b. 2. A4, B5, C3, D2, E1.
3 d-PRVKY
1. a, c, e. 2. a) Zn + 2HCl   ZnCl2 + H2, b) ZnO + C   Zn + CO, c) Zn + H2SO4 (zr.)   ZnSO4 + H2, d) Fe
+ H2SO4 (zried.)   FeSO4 + H2, e) Fe2O3 + 3C   2Fe + 3CO, f) Cu + 4HNO3 (konc.)   Cu(NO3)2 + 2NO2
+ 2H2O, g) 2HgO   2Hg + O2. 3. II, VII, III, II, IV, VI, II, I, VI, VII, V, VI. 4. a, c. 5. d. 6. a) reakcia so zriedenou
kyselinou, b) reakcia s koncentrovanou kyselinou. Pri reakcii so zriedenou kyselinou vystupuje vodík (protón)
ako oxidovadlo, pri reakcii s koncentrovanou kyselinou ako oxidovadlo vystupuje síra v oxidačnom čísle VI. 7. Napríklad: a) železo, meď, zinok, chróm, b) meď, striebro, zlato, ortuť, c) železo, kobalt, nikel, chróm, man- gán, d) striebro, platina, zlato. 8. a) ortuť, b) železo, c) striebro, d) zlato. 9. Vanád, chróm, mangán, železo.
10. Bronz. 11. Mosadz. 12. Amalgámy. 13. a) Zabezpečuje transport kyslíka krvou do celého tela. b) Fe. 14. b, d. 15. a, c, d. 16. Bezvodý síran meďnatý je kryštalická látka, v ktorej štruktúre vystupujú Cu2+ ióny. Táto štruktúra nespôsobuje pri dopade svetla sfarbenie látky. Rozpustením bieleho bezvodého síranu meďnatého vo
vode vznikajú hexaakvameďnaté katióny  Cu(H O)  2+, ktoré spôsobia modré sfarbenie roztoku. Po opätovnej
2     6

kryštalizácii vznikajú kryštály CuSO
· 
5H O, v ktorých štruktúre vystupujú hydratované ióny  Cu(H O)  2+, ktoré

4	2	2 6
spôsobujú modré zafarbenie látky. 17. Železo a nikel. 18. a) Mangán, železo, meď, zinok, b) chróm, železo, c) mangán, d) vanád, mangán, e) chróm. 19. 18,62 g. 20. 156,4 g.
4 CHARAKTERISTIKA, ROZDELENIE ORGANICKÝCH LÁTOK
1. e, f. 2. a, d. 3. a, b. 4. a) C4H8, b) C6H14, c) C8H14, d) C8H10.
5.






6. b, c. 7. b, d. 8. c. 9. b. 10. a, b, c. 11. uhľovodíky: a, c, h; deriváty: b, d, e, f, g. 12. rozvetvené: c, d; ne- rozvetvené: a, b.
14.

15.
		





16. b, c, d.
5.1 ALIFATICKÉ UHĽOVODÍKY 1.

2. a.
3.
4.

5. a) 3-metylbut-1-én, b) 3-etylpenta-1,4-dién, c) 2,3-dimetylpent-1-én. 6. c. 7. b. 8. d. 9. c. 10. c. 11. a.
12.
13. b. 14. b.
15.

16. zemný plyn, ropa, uhlie. 17. oktánovým číslom.
18.

5.2 AROMATICKÉ UHĽOVODÍKY
1. b, c, e.
2.







3.

				
4. c. 5. c.
6.1 HALOGÉNDERIVÁTY UHĽOVODÍKOV
1. a) jódetán, b) brómbenzén, c) fluóretylén, d) brómmetán.
2.




3. b, c. 4. a) kvapalina, b) kvapalina, c) plyn, d) kvapalina. 5. c. 6. a, d. 7. d. 8. Poškodzujú ozónovú vrstvu.
6.2 DUSÍKATÉ DERIVÁTY UHĽOVODÍKOV 1.



2. c. 3. a, b. 4. a) CH3NH2, CH3CH2NH2, b) CH3NHCH3, CH3CH2NHCH2CH2CH3, c) (CH3)3N, (CH3)2NCH2CH3.
5. a) trimetylamín (terc.), b) 2-aminopropán (prim.), c) difenylamín (sek.), d) metylamín (prim.), e) pentán-1,5-
diamín (prim.), f) fenyl(metyl)amín (sek.). 6. c, d. 7. a) 0,11, b) 0,15. 8. 214,8 kg.
6.3.1 HYDOROXYZLÚČENINY
1. a, b. 2. c. 3. a, f. 4. jednosýtne: b, cyklohexanol, dvojsýtne: a, propán-1,2-diol, c, bután-1,4-diol, d, propán- 1,2-diol, trojsýtne: e, propán-1,2,3-triol. 5. a) terciárny, b) sekundárny, c) primárny, d) terciárny, e) sekundárny,
f) primárny.
6.

7. a. 8. a, d, e. 9. d.
11. adícia vody,
6.3.2 ÉTERY
1. a) etyl(metyl)éter, b) etyl(fenyl)éter, c) etyl(propyl)éter, d) dibutyléter, e) difenyléter, f) dimetyléter. 2. a. 3. Die- tyléter uchovávame v tme alebo v tmavých fľašiach, ktoré sa plnia doplna.





6.3.3 KARBONYLOVÉ ZLÚČENINY
1. a) propanál, b) benzaldehyd, c) bután-2-ón, d) difenylketón.
2.

		

3. b, c, d. 4. c, d, f.
5.
6. a, b, c. 7. c, d. 8. Hrozí nebezpečenstvo nadýchania jeho škodlivých pár.
6.3.4 KARBOXYLOVÉ KYSELINY
1. a) HCOOH, b) H3C–CH2–CH2–COOH, c) HOOC–CH2–CH2–CH2–CH2–COOH, d) C6H5COOH, e) H2C=CH– COOH, f) Cl3C–COOH. 2. a) kyselina benzén-1,4-dikarboxylová, b) kyselina trifluóroctová, c) kyselina etándio- vá, d) kyselina but-2-énová, e) kyselina pentándiová, f) kyselina cyklohexánkarboxylová. 3. a   d   c   b. 4. b, c, e. 5. c, d.
6.
7. Vznikne rozpustná sodná soľ kyseliny stearovej (stearan sodný). 8. Pretože má aj vlastnosti aldehydu, keďže obsahuje aj aldehydovú skupinu. 9. Mydlá sú sodné alebo draselné soli vyšších karboxylových kyselín.





Literatúra
ČÁRSKY, J. et al.: Chémia pre 3. ročník gymnázia. Bratislava : SPN, 1994. 242 s. ISBN 80-08-02327-9.
FABINI, J. et al.: Anorganická chémia pre stredné zdravotnícke školy a pre gymnáziá. Bratislava : SPN, 1969. 393 s.
FLEMR, V., DUŠEK, B.: Chemie – Obecná a anorganická I. pro gymnáziá. Praha : SPN, 2001. 120 s. ISBN 80- 7235-147-8.
GAŽO, J. et al.: Všeobecná a anorganická chémia. Bratislava : Alfa, 1981. 808 s. ISBN 63-557-81. GREENWOOD, N. N., EARNSHAW, A.: Chemie prvků. Praha : Informatorium, 1993.
HEGER, J., HNÁT, I., PUTALA, M.: Názvoslovie organických zlúčenín. Bratislava : SPN, 2004. 120 s. ISBN 80-10- 00346-8.
HONZA, J., MAREČEK, A.: Chemie pro čtyřletá gymnázia, 2. díl. Olomouc : Nakladatelství Olomouc, 2005. 226 s. ISBN 80-7182-141-1.
HRNČIAR, P.: Organická chémia. 4. vyd., Bratislava : Univerzita Komenského, 1997. 712 s. ISBN 80-223-1161-8.
McMURRY, C. M.: Organic chemistry with biological aproach. 2nd ed., Belmont (USA) : Brooks/Cole, Cengage Learning, 2011. 1127 p. ISBN 13 978-0-495-39147-2.
JIRKOVSKÝ, R., TRŽIL, J., MAŽÁRIOVÁ, G.: Abeceda chemických prvkov. Bratislava : Alfa, 1980.
KMEŤOVÁ, J. et al.: Chémia pre 1. ročník gymnázií. Bratislava : Expol Pedagogika, 2010. 220 s. ISBN 978-80- 8091-174-4.
KMEŤOVÁ, J., SKORŠEPA, M., VYDROVÁ, M.: Chémia pre 3. ročník gymnázia so štvorročným štúdiom a 7. ročník gymnázia s osemročným štúdiom. Martin : Vydavateľstvo Matice Slovenskej, 2011. 120 s. ISBN 978-80-8115-042-5.
KOLÁŘ, K., KODÍČEK, M., POSPÍŠIL, J.: Chemie II pro gymnáziá (organická a biochemie). Praha : SPN, 2005. 128 s. ISBN 80-7235-283-0.
MAREČEK, A., HONZA, J.: Chemie pro čtyřletá gymnázia, 1. díl. Olomouc : Nakladatelství Olomouc, 2005. 240s. ISBN 80-7182-055-5.
MAREČEK, A., HONZA, J.: Chemie – Názvosloví organických sloučenin zpracováno podle doporučení IUPAC z r. 1993. 2. vyd., Brno : Proton, 2005. 64 s. ISBN 80-902402-3-2.
MELICHERČÍK, M., MELICHERČÍKOVÁ, D.: Vplyv prostredia a účinky látok na ľudský organizmus. Banská Bystrica
: FPV UMB, 2010. 345 s. ISBN 978-80-557-0005-2.
NAGYOVÁ, I. et al.: Experimentálna anorganická chémia. Banská Bystrica : FPV UMB, 2008. 203 s. ISBN 978-80- 8083-710-5.
PACÁK, J. et al.: Chémia pre 2. ročník gymnázia. 4. vyd., Bratislava : SPN, 1994. 202 s. ISBN 80-08-02324-4.
PACÁK, J. et al.: Doplnkové učebné texty pre 3. ročník gymnázií – Deriváty uhľovodíkov (pokračovanie). 2. vyd., Bratislava : SPN, 1985. 43 s. ISBN 80-08-01814-3.
PEČOVÁ, D.: Organická chemie pro gymnázia. 2. vyd., Olomouc : Nakladatelství Olomouc, 2005. 128 s. ISBN 80-7182-142-X.
PROKŠA, M. et al.: Anorganická chémia. Bratislava : SPN, 2009. 152 s. ISBN 978-80-10-01651-8. SHRIVER, D. F., ATKINS, P. W.: Inorganic Chemistry. Oxford : Oxford University, 1999.
STN 1089-3: Farebné označovanie kovových tlakových nádob k doprave plynov pre technické účely. ŠIMA, J. et al.: Anorganická chémia. Bratislava : STU, 2005. 464 s. ISBN 80-227-2272-3.
Štátny vzdelávací program ISCED 3A - chémia. Bratislava : ŠPÚ, 2009.
VACÍK, J.: Přehled středoškolské chemie. Praha : SPN, 1999. 363 s. ISBN 80-7235-108-7.
VACÍK, J. et al.: Chémia pre 1. ročník gymnázia. Bratislava : SPN, 1992. 194 s. ISBN 80-08-02091-1.
Výnos MH SR č. 2/2005, ktorým sa mení a dopĺňa Výnos MH SR č. 2/2002 na vykonanie zákona č. 163/2001 Z.z. o chemických látkach a chemických prípravkoch.
ZÁHRADNÍK, P., LYSÁ, V.: Organická chémia I. Bratislava : SPN – Mladé letá, 2006. 112 s. ISBN 80-10-00708-0.
ZÁHRADNÍK, P., LYSÁ, V., TÓTHOVÁ, A.: Organická chémia II. Bratislava : SPN – Mladé letá, 2007. 128 s. ISBN 978-80-10-00919-0.
ZÁHRADNÍK, P., KOLLÁROVÁ, M.: Prehľad chémie 2. Bratislava : SPN, 2002. 322 s. ISBN 80-08-03349-5.






RegisterAcetaldehyd114, 148, 150, 151, 155, 169dehydrogenácia97, 108acetanhydrid145, 155delokalizácia122acetón149, 151, 169deoxygenácia97acetylén113, 114derivát93adície96deriváty uhľovodíkov128- elektrofilné111, 114- dusíkaté128, 133- nukleofilné149- kyslíkaté128, 138- radikálové111, 114deutérium9aldehydy128, 141, 148diamant33, 34, 39alkalické kovy18dietyléter147alkány100, 106dihydrogenfosforečnany50alkény100, 110dichróman amónny45alkíny100, 113dichrómany74alkoholizmus144dimetyléter147alkoholy128, 138, 139, 168dimetylketón149alkyl101, 128dolomit25amalgámy72, 80d-prvky71amíny128, 133draslík7, 8, 22amoniak45, 46, 48, 52, 134dural72amónne soli46, 48dusičnan - amónny48anhydridy155, 172- draselný48anilín134, 135, 136- sodný48, 52antracén123dusičnany47apatit51dusík8, 44, 48, 164aragonit24dusíkaté vápno52arény122dynamit144argón69Elektrolýza12, 20, 21, 29, 73aryl123, 128- chloridu sodného12, 20, 21azurit79- oxidu hlinitého29Baryt25, 62eliminácie96, 130, 141benzaldehyd121, 148, 150enantioméry91benzén109, 121, 126esterifikácia154, 171benzín116estery154, 171benzyl-123, 124etán102, 106, 108, 109, 155biogénny prvok8etanál148, 150bróm65, 67etanol111, 130, 139, 141, 143,bronz72, 79154, 155, 156butadién112etén110bután102, 105, 106, 109étery128, 147butanón149etín113, 114Cement43etylalkohol139, 144cinabarit62, 80etylén108, 110, 112, 130, 155, 166cyklobután105etylénglykol139, 143cyklohexán106, 109Fenol139, 142, 143, 144cyklohexanón149fenoly128, 139, 168cyklopentán105fenyl-123, 124cyklopropán105, 110fluór65, 67Činidlo94fluorit67- Baeyerovo165formaldehyd148, 150- elektrofilné96fosfor8, 49, 50, 51- Fehlingovo169fosforečnany50, 51- heterolytické95fosforit51- nukleofilné96fosgén38- radikálové95freóny131- Schiffovo149fulerén33, 34, 39- Tollensovo156fyziologický roztok20číslo oktánové116Galenit62DDT132Glauberova soľ22, 62dehydratácia97, 141glycerol139, 144





glyceroltrinitrát144- priestorové91glykol144- reťazové90, 101, 107grafit33, 34, 38- skupinové91Halit8, 67izooktán116halogenácia97izopentán90halogénderiváty128, 129izoprén112, 113halogenidy67Jód65, 160halogénuhľovodíky129jodid draselný56, 66, 160halogény65, 164jodoform129, 131, 167hasenie vápna24Kadmium80hasiaci prístroj39kalcit24, 25hélium69kamence32hematit (krveľ)76kamenná soľ8, 22, 67heteroatóm93kaolín43hexán106, 107karát79hliník7, 28, 29, 31karbonizácia117hnojivo52karnalit22, 52horčík7, 8, 23, 25katión - amónny46hrdza76- oxóniový10hydratácia97kaučuk112, 113hydrogenácia97, 111, 112ketóny128, 141, 148hydrogenfosforečnany50koks117hydrogensiričitany60konfigurácia89hydrogenuhličitan - sodný21, 158konformácia89- vápenatý14, 24konjugácia121hydroxid - berylnatý23konštitúcia89- draselný20korózia75- hlinitý30korund30- horečnatý23kovy alkalických zemín22- sodný20krakovanie117- vápenatý24kremeň42- zinočnatý80kremík7, 41, 43- železitý75krištáľ42hydroxyskupina138krvná soľ - červená75hydroxyzlúčeniny128, 138- žltá75CHalkogény53kyanatan amónny83chalkopyrit62, 79kyanid draselný38chlór8, 65, 66, 67kyanidy38chlórbenzén125, 129kyanovodík38chlóretán111kyselina - benzoová150, 153, 156chlóretén129, 131- dusičná47, 48chlorid - amónny48- etándiová153- draselný22, 52- etánová153, 156- hlinitý31- fluorovodíková42, 66- sodný8, 20, 21- ftalová153, 172- uhličitý129, 131- fumarová153- železitý75- chlorovodíková66, 67chlórmetán129- karboxylová128, 141, 149chloroform129, 131- maslová156chróm73, 74- metánová153, 155chrómany74- mravčia153, 155chromsírová zmes74- octová153, 154, 155, 156, 158Inertná atmosféra39, 48, 69- olejová156iniciácia107- palmitová156izobután101- pikrová137izoméria - konštitučná90- propénová153- priestorová90- siričitá60izoméry - geometrické91- sírová61, 62- konformačné92- stearová156- konštitučné90- šťaveľová83, 153, 156, 169- optické91- trihydrogenfosforečná50, 51- polohové90- uhličitá36





kyseliny - halogenovodíkové66- meďný78- karboxylové152- siričitý60, 62kyslé dažde48, 62, 63, 118- sírový61kyslík7, 8, 53, 54, 56- uhličitý36, 37, 39, 118, 158, 159kyštál8- uhoľnatý36, 118Leptanie skla42- zinočnatý80liadok - amónny48, 52- zlatitý79- čílsky22, 48, 52- železitý75, 76- draselný52- železnatý75- vápenatý52oxidácia97, 141, 149liatina72, 77oxidy - amfotérne55lieh143- kyselinotvorné54limonit (hnedeľ)76- neutrálne55lúčavka kráľovská47, 79- zásadotvorné55Magnetit (magnetovec)76oxoskupina148magnezit25oxygenácia97malachit79ozón53, 56, 57mangán73, 74, 75ozónová vrstva56, 57manganistan draselný53, 56, 66, 74Parafíny107meď73, 78pasivácia47, 75, 76medenka78pentán105metán37, 102, 106, 108, 164peroxid vodíka55, 56, 57metanál148, 150petrochémia117metanol143petrolej117metylalkohol143plyn zemný115metylamín134, 135polarimeter92metylbenzén126polarita87močovina38, 52, 83polyetylén112Mohrova soľ75polymerizácia112mosadz72, 79polyméry112mramor24polypropylén112Naftalén123, 126polyvinylchlorid67, 114n-bután101porcelán43neón69p-prvky28n-heptán116pravidlo - Hückelovo122nitrácia97- Markovnikovovo111nitrobenzén124, 126, 135, 136- Zajcevovo131nitroetán135, 136prechodné prvky71nitrofenol142prešmyk97nitrometán135, 136priemysel - keramický43nitrotoluén125- petrochemický117nitrozlúčeniny128, 133, 135- sklársky43Nobel A.144propagácia107, 108n-pentán90propán102, 105, 106, 109Oceľ77propanón149, 151ocot156propén110, 111octan - etylový154propín113- hlinitý31propyl-102- sodný154propylén110, 112odorizácia115prótium9olej plynový117PVC67, 131oleum62pyrit62, 76, 79ortuť80Radikál95oxid - dusičitý46radón69- dusnatý46rafinéria115- dusný46redukcia97, 136, 149- fosforečný50, 51rezorcinol139- hlinitý30, 31ropa115- chromitý74s1-prvky18- kremičitý42, 43s2-prvky22- manganičitý66, 74sadra24- meďnatý11, 78sadrovec24, 25, 62





sadze35trinitrotoluén137salmiak48trítium9selén62tvrdnutie malty24sfalerit62, 80tvrdosť vody14siderit (ocieľok)76Uhličitan - sodný21silány42- vápenatý14, 24, 160silikagél42- železnatý75, 76silikóny41uhlie35, 117síra8, 59, 62uhlík8, 33, 83, 163síran - amónny48, 52uhľovodíky38, 93, 100- draselný52- acyklické93- hlinitý31- alifatické94, 100- vápenatý24- aromatické94, 100, 121- železnatý75- cyklické93, 105sírany62- nasýtené94, 100, 102, 103siričitany60- nenasýtené94, 100, 104, 105sírouhlík38- nerozvetvené93skalica - biela62- rozvetvené93, 103, 104, 105- modrá62, 78Vanád73- zelená62vápenec24, 43, 52skleníkový efekt37, 118vápnik7, 8, 25sklo42, 43vápno - hasené24skupina - aldehydová148- pálené24- funkčná93, 128väzba - dvojitá85, 86- halogénová129- jednoduchá85, 86- hydroxylová138- násobná85- charakteristická93, 128- nenasýtená113- karbonylová148- pí (-)86- karboxylová152- sigma (-)85, 86sóda21, 43- trojitá85, 86sodík7, 8, 18, 19, 22- vodíková134, 140, 153soľanka20väzbovosť87soli - alkoxóniové142vinylalkohol114- oxóniové142vinylbenzén123, 126spájka72vinylchlorid114, 129, 131splyňovanie (uhlia)117voda13, 15s-prvky9vodík8, 9, 45, 163striebro79vodný kameň14styrén123, 126vodný plyn12, 36substitúcie96výroba železa76, 77- elektrofilné124, 142vzácne plyny69- nukleofilné130, 141vzorec - empirický88- radikálové108, 109- funkčný88substrát94- konštitučný88sulfán59, 60- molekulový88sulfid - amónny60- racionálny88- železnatý60- stechiometrický88superfosfát51, 52- sumárny88sylvín22, 52, 67- štruktúrny88Štruktúry - hraničné	121	- štruktúrny elektrónový 88- medzné121Zinková beloba80- mezomérne121zinok80Tautoméry91zlato79teflón131, 132zliatina72terminácia107, 108zlúčeniny - chirálne91tetrafluóretylén129, 131- karbonylové128, 148tetrachlórmetán129, 131- nasýtené85TNT137- nenasýtené85toluén121, 123, 125, 126Železo7, 8, 73, 75, 76, 77, 161trichlórmetán129, 131trijódmetán129, 131trinitrofenol137182
