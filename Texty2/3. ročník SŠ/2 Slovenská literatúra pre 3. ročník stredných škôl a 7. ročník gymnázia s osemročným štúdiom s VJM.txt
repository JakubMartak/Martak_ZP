Vážení kolegovia, milí žiaci,

  dostáva sa Vám do rúk učebnica slovenskej literatúry, ktorá spracúva po- merne dlhé obdobie slovenskej prozaickej tvorby so svojimi všetkými peripetia- mi: od II. svetovej vojny až po súčasnosť.
  Mojou snahou bolo vniesť systematickosť do literárneho diania, nakoľko vznik, vývoj a pôsobenie literárnych smerov, prúdov, hnutí či metód možno najlepšie predstaviť len v neustálej interakcii časovo-priestorových dimenzií. Žiak musí vedieť rozpoznať a charakterizovať jednotlivé literárne obdobia, spoznávať najdôležitejšie prozaické diela, vedieť ich analyzovať a interpreto- vať. Táto systematickosť predpokladá aj efektívne vyučovanie súčasnej proza- ickej tvorby. Presnými inštrukciami možno bezprostredne kreatívne vtiahnuť žiakov do vyučovacieho procesu. Doplnkovým elementom učebnice sú aj kon- trolné otázky na konci každého analyzovaného diela. Pre  lepšie objasnenie   a pochopenie menej známych výrazov alebo frazeologických jednotiek literár- nych ukážok som ku každému textu zostavil slovníkovú časť.
  Druhou zásadou pri skoncipovaní učebnice bola tendencia, že žiaci na stredných školách s vyučovacím jazykom maďarským by mali disponovať taký- mi dobre použiteľnými úryvkami či ukážkami, ktoré sa dajú zaujímavo a „zá- bavne“ rozoberať na hodinách, lebo sú pútavé a prejavuje sa v nich namiesto filozofujúcich pasáží dialogizačný moment. Úryvky, samozrejme, slúžia na to, aby žiaci pri rozbore literárneho diela podvedome, takmer hravou formou praktizovali komunikatívnu kompetenciu, t. j. naučili sa jasne, zreteľne, zrozu- miteľne a plynule vyjadrovať svoje myšlienky. Takými rozbormi sa aj učitelia môžu vhodne orientovať v „labyrinte“ súčasného slovenského literárneho dia- nia. Vzorový rozbor literárneho diela Vianočná cesta Dušana Mitanu pritom podnecuje pedagóga k tvorbe čo najviac vzorových hodín na zdokonaľovanie jeho schopností a vedomostí.
  Na konci učebnice som si predsavzal objasniť charakteristické znaky niekto- rých literárnych smerov, prúdov, hnutí alebo metód. Je zrejmé, že si žiak musí osvojiť základné učivo, ostatné prvky len ako rozširujúce (teda nezáväzné) uči- vo. Tak ako učebné osnovy, aj učebnica zo slovenskej literatúry pre 3. ročník má rámcový charakter a vylučuje presné inštrukcie pre pedagógov. Teda, ak si pedagóg myslí, že istý autor a jeho diela, alebo istý literárny jav hodno spo- menúť v širšom rozsahu, podľa vlastného uváženia môže pristúpiť i k takému riešeniu.


  Iste sa Vám bude zdať, že v sprievodných textoch (charakteristika jednotli- vých historických období; životopisy autorov; stručný opis menších literárnych kolektívov a literárnych smerov) sa nachádza množstvo časových údajov. Slúžia len na orientáciu a netvoria súčasť základného učiva. To isté platí aj o množstve autorov, ktorých prozaická tvorba je viac-menej periférna.
  Navrhujem pedagógom, aby pri rozbore literárneho diela využili Antológiu slovenskej literatúry (Ukážky zo slovenskej literatúry od najstarších čias až po súčasnosť) vydanej Slovenským pedagogickým nakladateľstvom (2004), ktorá popri starších ukážkach poskytuje úryvky aj z najvýznamnejších súčasných li- terárnych diel. Čítanie Antológie pomôže všestrannejšie chápať to-ktoré lite- rárne dielo. Ukážky nie sú fádne, filozofujúce či meditatívne, ale charakterizuje ich rýchly spád deja, prekvapujúci príbeh a neustála mnohotvárnosť.
  Vo  vydavateľstve Príroda vyšiel Školský lexikón slovenských spisovateľov  s CD Imricha Belluša (2010), ktorý obsahuje údaje približne o päťsto spiso- vateľoch a vyše 5 700 literárnych diel. Jednotlivé heslá sú zostavené stručne, s dôrazom na bibliografiu diel spisovateľov. Nadväzujúc na túto knihu, o rok neskoršie v tej istej edícii vyšiel Školský lexikón svetových spisovateľov a li- terárnych pamiatok, ktorý veku primeraným spôsobom podáva stručnú cha- rakteristiku najdôležitejších literárno-teoretických pojmov ako aj biografický prierez autorov svetovej literatúry. Nachádzajú sa tu aj ich najvýznamnejšie diela. Zoznam svetových autorov a názvy ich literárnych diel v slovenskom preklade sa dá stiahnuť z internetu na stránke www.priroda.sk.
  Obe dodatkové učebnice sú zhrnutím starších, ale aj novších poznatkov, kto- ré nie sú ani v najnovších vydaniach encyklopédií. Tieto učebnice sú odporú- čané Ministerstvom školstva SR na výučbu slovenskej a svetovej literatúry na základných, ale hlavne na stredných školách.
  Želám Vám veľa nezabudnuteľných chvíľ na potulke v ríši slovenskej proza- ickej tvorby. Verím, že tento zážitok bude nevšedný a fascinujúci.

Autor

Vývojové etapy slovenskej prózy od konca II. svetovej vojny
až po súčasnost’
Pokus o obnovenie plurality (Roky 1945 – 1948)
  Toto krátke obdobie obsahuje časové rozpätie medzi udalosťami ukončenia druhej svetovej vojny a nástupom komunistického prevratu, t. j. nastolenia politickej diktatúry jednej strany vo februári 1948.
  V tomto počiatočnom štádiu obnovenia Československa sa literatúra usilo- vala o rekonštrukciu demokratických podmienok spred vojny, čo znamenalo existenciu rozmanitých názorov, myšlienok ako aj literárnych žánrov. Tento proces bol veľmi zložitý a dramatický, nakoľko slovenská literatúra strati-  la niektorých popredných predstaviteľov. Mnohí sa skompromitovali svojou účasťou vo vysokých politických funkciách v predošlom režime ako aj pod- porou samotnej fašistickej ideológie, pričom boli súdení a odsúdení (Milo Urban, Tido J. Gašpar), iní zase odišli do emigrácie. Bola to predovšetkým duchovne orientovaná skupina básnikov katolíckej moderny.
  V próze poprednú umeleckú líniu tvorili autori lyrizovanej prózy (naturizmu). Najhlbšie reagoval na premeny doby František Švantner v existencionalisticky ladených novelách ako aj v magickej románovej novele Nevesta hôľ (1946). Tvorby iných autorov lyrizovanej prózy kritika podstúpila ostrej analýze (Mar- gita Figuli, Hana Zelinová), akoby ich práce už neboli schopné sebapretvárania.
  Bezprostredne po vojne prvé kratšie prozaické diela sa zaoberali vojnovou tematikou a témou Slovenského národného povstania.
Obdobie schematizmu (Roky 1948 – 1955)
  Sľubný vývoj demokratizačného procesu po nastávajúcom komunistickom režime a nastolení politickej diktatúry jednej strany sa zastavil. V literatúre a umení bola direktívne nastolená metóda socialistického realizmu so svojím repertoárom tém a foriem. Uprednostňovali také témy, ktoré žiadala komu- nistická strana: boj proti fašizmu, združstevňovanie, budovateľský program, zvelebovanie Sovietskeho zväzu, boj proti vnútornému nepriateľovi (nenávisť hlavne voči inteligencii), láska k socialistickej vlasti, boj za mier, odpor ku kapitalistickému svetu a pod.
  Literárne diela sa hodnotili podľa toho, do akej miery vyjadrili propagova- né myšlienky a pomáhali „revolučne“ meniť svet. Namiesto estetickej funkcie

literatúry sa zdôrazňovala agitačno-propagačná funkcia. V popredí pozornosti boli davisti (Peter Jilemnický, Fraňo Kráľ) tvoriaci už aj v predchádzajúcom období ako aj autori, ktorí svoju tvorbu ideovo prispôsobovali danej skutočnosti (František Hečko, Dominik Tatarka), alebo prízvukovali komunistickú ideovosť (Vladimír Mináč). Oproti nim stáli taktiež významní spisovatelia, ktorým za- kázali publikovať (Milo Urban, Valentín Beniak, Emil Boleslav Lukáč a iní). Prvú polovicu päťdesiatych rokov charakterizuje úpadok literárnej kultúry, pričom osobné postoje básnikov a spisovateľov boli nahradené oficiálnymi
politickými stanoviskami.
  Súčasťou trendu bolo odmietanie domácich i zahraničných diel avant-  gardných zoskupení a pestovanie tradicionalizmu (staré osvedčené metódy  v rôznych žánroch) ako aj uniformizmu. V dielach s vojnovou tematikou sa napríklad uprednostňovala heroizácia človeka. Nadosobné hrdinstvo pritom zakrývalo vnútorné ľudské rozpory (Fraňo Kráľ, Ján Rob Poničan, František Hečko, Vladimír Mináč, Štefan Králik a iní). Autori vychádzali z triedneho videnia sveta, z rozdelenia sveta na antagonistické skupiny, na „dobrých“ (hlásajúcich a presadzujúcich myšlienky socializmu) a „zlých“ (zástancovia súkromného vlastníctva, trhovej ekonomiky).
  Na začiatku päťdesiatych rokov politické represie nadobudli obrovské rozmery v procese s tzv. buržoáznymi nacionalistami („Slánskeho banda“). V tejto zložitej situácii slovenská literatúra stratila svoje významné osobnos- ti: Vladimíra Clementisa (odsúdený na smrť a popravený) ako i Ladislava Novomeského (odsúdený na dlhoročné väzenie).
  V prvej polovici päťdesiatych rokov však v slovenskej literatúre vznikajú trhliny v zavádzaní a presadzovaní metódy socialistického realizmu. I keď Alfonz Bednár v románe Sklený vrch evokoval tradičné témy schematických próz (povstalecké spomienky, budovanie), predsa však autor viac posudzuje a zvýrazňuje duševný život protagonistov, než ich verejno-politickú angažo- vanosť.

Priaznivé podmienky na tvorbu (Roky 1956 – 1970)
  Politické udalosti v roku 1956 (XX. zjazd Komunistickej strany Sovietskeho zväzu), tri roky po smrti Stalina, aj v Československu viedli k prehodnoteniu premeny v hodnotovom systéme slovenskej literatúry. Začína sa umelo udr- žiavaná jednota zobrazovania skutočnosti metódou socialistického realizmu. V počiatočnom období politického uvoľňovania v dielach generačného nástu- pu Jaroslavy Blažkovej, Antona Hykischa, neskoršie Jána Johanidesa ako aj Rudolfa Slobodu, Vincenta Šikulu, Pavla Vilikovského a ďalších išlo o rozší-

renie tém o oblasť každodenného života (harmónia medziľudských vzťahov). V tomto období viac-menej úspešne prebieha odideologizovanie rôznych tém, ktoré boli v predošlom období mimoriadne obľúbenými medzi autormi.
  Literatúra sa delí na dve, takmer antagonistické skupiny: oficiálni predstavi- telia socialistickej literatúry (Milan Lajčiak, Ján Kostra, Vojtech Mihálik, Mi- loš Krno, Andrej Plávka) a príslušníci antischematických tendencií, kde autor vystupuje vo svojej „nahote“ a variuje motívy na vysokej estetickej úrovni.
  V prvej polovici šesťdesiatych rokov sa znovu zapájajú do literárneho pro- cesu tí autori, ktorí pre zväčša vymyslené politické a ideologické prehrešky mali zákaz publikovania (Milo Urban, Ladislav Novomeský, Emil Boleslav Lukáč, Ján Smrek, Valentín Beniak a ďalší). Aktivizuje sa aj tematický a obsa- hový repertoár DAV-u. Literárna kritika sa stáva terčom nespokojnosti, lebo nedokázala odhadnúť a zharmonizovať situáciu v literárnom živote.
  V šesťdesiatych rokoch bolo literárne ovzdušie o čosi liberálnejšie, i keď myšlienka o vedúcej úlohe komunistickej strany je naďalej základnou doktrí- nou štátnej politiky. Autori sa usilujú prijať všetky pokrokové myšlienky a zob- razovacie prostriedky moderných európskych a svetových literárnych smerov či hnutí. Začínajú sa zaujímať o bytie a existenciu človeka, o jeho pokusy zaviesť zmeny v spoločnosti. Dôležitý podiel na kvalitatívnom raste úrovne slovenskej literatúry má aj prekladateľská činnosť. Od začiatku šesťdesiatych rokov sa formuje skupina mladých prozaikov prostredníctvom časopisu Mladá tvorba (1956 – 1970). Pokolenie Generácia 1956 sa však odmieta prezentovať pod týmto názvom s odôvodnením, že ich neviaže spoločný manifest, pričom sa cítia umelecky i esteticky vyhranenými autormi. Do centra pozornosti po- stavili človeka so svojimi radosťami a žiaľmi, dobrými i zlými vlastnosťami.
  V druhej polovici šesťdesiatych rokov sa slovenská literatúra stáva už au- tonómnym subjektom, keďže vyhradila právo nezasahovať do svojich vývino- vých procesov pomocou politiky. Tento trend sa odzrkadľoval predovšetkým v periodikách. Priekopnícku úlohu zohral Kultúrny život, kde sa otvorene písalo nielen o literatúre, umení alebo o významnejších podujatiach, ale sa diskutovalo aj o rôznych politických udalostiach. Týmto „činom“ usmerňujú demokratizačný proces spoločnosti, ktorý sa označoval ako pražská jar.

Obdobie dôslednej normalizácie – tzv. normalizačný proces (Roky 1970 – 1989)
  Sľubný vývoj demokratických síl v spoločnosti i literatúre sa prerušil oku- páciou Československa 21. augusta 1968 a príchodom šiestich „spriatelených“ armád Varšavskej zmluvy na čele so Sovietskym zväzom. Tendencia spoločen- ského napredovania formou „socializmu s ľudskou tvárou“ na čele s Alexandrom

Dubčekom bola zastavená. Nastupuje obdobie tzv. normalizácie a slovenská literatúra sa znovu ocitá v pasci socialistického realizmu. Významné osobnos- ti odchádzajú do zahraničia (Jaroslava Blažková, Ladislav Mňačko), viacerým zakázali publikovať, iní dobrovoľne (protest proti okupácii) zložia svoje perá. Od roku 1970 po celej republike prebiehajú politické previerky a mnohí autori boli neúprosne vylúčení zo Zväzu slovenských spisovateľov, pretože sa odmietali stotožňovať s nastávajúcou situáciou. Niektorí (Ivan Kadlečík, Dominik Tatarka, Hana Ponická a ďalší) sa stali „domácimi disidentmi“, t. j. nemali možnosť publikovať svoje diela. Zakázali činnosť Mladej tvorby a bolo zastavené aj vydávanie Kultúrneho života (1946 – 1968) a neskoršie Literár- neho života (1969). Takéto násilnícke opatrenia by však mohli vytvoriť opozič- né spisovateľské zoskupenie. Viedlo by to k roztriešteniu spisovateľskej obce a spôsoboval by vážne problémy v medziľudských vzťahoch. Preto ich vyzva- li, aby si priznali svoje „chyby“ z nesprávneho interpretovania dejinných uda- lostí. Niektorí z nich „si priznali“ vinu, preto mohli ďalej publikovať. Na čele oficiálneho prezentovania stáli tí autori, ktorí sa plne stotožnili s ideami socia- lizmu (Vojtech Mihálik, Ján Solovič, Miloš Krno, Daniel Okáli atď.), pričom diktovali aj smer, akým sa má literatúra uberať. I v tomto období boli autori, ktorí stáli na piedestáli čestnosti a úprimnosti. Vytvorili hodnotné diela, i keď námety pre svoju tvorbu čerpali skôr z histórie (Anton Hykisch), alebo sa vrá- tili do detstva (Vincent Šikula, Ladislav Ballek). Našli sa aj takí spisovatelia, ktorí odmietali tvoriť metódou socialistického realizmu (Dušan Mitana, Dušan
Dušek, Jozef Puškáš, Daniel Hevier) a rozhodli sa ísť vlastnou cestou.
  V období normalizácie významným prelomom bol rok 1977, keď vyšiel manifest Charty ’77, kde sa po profesionálnej, náboženskej a národnostnej stránke vytvoril rôznorodý, ale myšlienkovo jednotný kolektív. Protestovali proti politickej a umeleckej diskriminácii voči opozičným verejným činiteľom ako i autorom. Žiadali si demokratizáciu spoločnosti, vytvorenie rovnakých práv a možností pre každého občana a nadväzovanie kontaktov z hľadiska politického uvedomovania so svetom. Podporovali aj myšlienkovú plurali- tu. Podobné požiadavky prízvukovali periodiká, bulletiny, relácie Slobodnej Európy a samizdaty (rozširované v strojových prepisoch). V druhej polovici osemdesiatych rokov bol vydaný aj samizdatový časopis Fragment (od roku 1987). Niektoré práce slovenských autorov vyšli aj v českých exilových vy- davateľstvách.
Slovenská literatúra tohto obdobia teda pozostávala z nasledujúcich zložiek:
a) oficiálna, kultúrnou politikou podporovaná literatúra;
  b) literatúra prinášajúca skutočné literárne hodnoty (nové európske smero- vanie; experimentovanie);

c) samizdatová literatúra;
d) exilová literatúra.
  V polovici osemdesiatych rokov dochádza k uvoľneniu politickej a tým  aj literárnej atmosféry. Vychádzajú také diela, ktoré ostro kritizujú súčasnú spoločnosť a krízovú situáciu jednotlivca, čím zvýrazňujú namiesto ideálneho nazerania na skutočnosť disharmonické elementy. Rozprúdila sa polemická kritická diskusia.
  Zlepšenie nastáva aj liberálnou politikou Michaila Gorbačova v Soviet- skom zväze, ktorý formou tzv. glasnosti nabáda verejnosť k otvorenej diskusii o problémoch tzv. reálneho socializmu.
  V roku 1987 v literárnom mesačníku Romboid vzniká príloha Dotyky na pod- poru mladej literatúry, ktorá sa o dva roky aj osamostatnila. Na stránkach Lite- rárneho týždenníka (od roku 1988; zakladateľom a prvým šéfredaktorom sa stal literárny vedec Vincent Šabík) sa už verejne diskutuje o akútnych problémoch  v literatúre ale aj spoločnosti. Slovenské pohľady zase menia svoju redakčnú radu, ktorá sa zhovievavejšie stavia k štúdiám a statiam analyzujúcim súčasný stav literatúry. Na stránkach týchto novín sa objavujú aj spisovatelia, ktorým do- nedávna ešte nedovolili publikovať (Ivan Kadlečík, Dominik Tatarka). Literár- ne dianie teda priam naznačovalo radikálnu politickú zmenu: pád komunizmu.
Vychutnávanie slobody – diferenciácia literatúry (Roky 1989 – až po súčasnosť)
  Ponovembrové udalosti (17. 11. 1989) pokračovali zánikom Českosloven- skej federatívnej republiky (31. 12. 1992) a vznikom samostatnej a zvrcho- vanej Slovenskej republiky (1. 1. 1993). Nastáva prestavba spoločenského   a politického systému. Demokratizácia spoločnosti znamená vybudovanie parlamentného systému na báze pluralizmu a v ekonomike sa zavádzal trho- vý mechanizmus.
  Literárny život od ponovembrového obdobia až po súčasnosť charakterizu- je nástup skupiny nových autorov s rozdielnymi kritériami na hodnotu ume- leckého diela. Dochádza aj  k  prehodnocovaniu  tvorby  predošlého  obdobia v slovenskej literatúre.
  Od polovice deväťdesiatych rokov nastupujú mladí autori v znamení upra- veného postmodernizmu. Pre niektorých je písanie len určitou formou grafo- mánie. Na podobu textu vplýva aj snaha o zdôraznenie technického charak- teru „písania“. Ich diela sa neraz obmedzujú len na najdôležitejšiu výpoveď, pričom vedľajšie motívy nie sú hodné vysvetlenia.
  Literárny život oživujú štátne inštitúcie (Ministerstvo kultúry Slovenskej republiky, Literárny fond, Národné literárne centrum), vydavateľstvá (Slo-

venský spisovateľ, Vydavateľstvo Spolku slovenských spisovateľov, Veda, Slovenské pedagogické nakladateľstvo, Príroda, L. C. A. Levice – Koloman Kertész Bagala), noviny, časopisy (Sme, Pravda, Slovenské pohľady, Literi- ka, Romboid, Dotyky, Literárny týždenník, Kultúrny život), ako aj literárne súťaže (Najkrajšie knihy Slovenska, Cena Ivana Kraska za debut, Cena Jána Hollého za umelecký preklad, Cena Dominika Tatarku a ďalšie). Literárny život formujú aj záujmové organizácie spisovateľov. Doteraz zavrhnutí spiso- vatelia teraz môžu prezentovať svoje diela na verejnosti, a zaujať subjektívne stanovisko vo všetkých oblastiach umeleckého a literárneho života.
  V decembri 1989 sa konal zjazd Zväzu slovenských spisovateľov v Brati- slave. Dramatický priebeh rokovania vyvrcholil prerušením zjazdu a odcho- dom niektorých autorov, ktorí potom vytvorili Obec spisovateľov Slovenska s časopisom Kultúrny život. V januári 1990 vznikla nová záujmová organizá- cia Spolku slovenských spisovateľov s týždenníkom Literárny týždenník, me- sačníkom Slovenských pohľadov a štvrťročníkom Literika ako aj s vlastným vydavateľstvom. Keďže spisovateľská obec sa začala diferencovať, vzniká aj Asociácia organizácie spisovateľov Slovenska s časopismi Romboid, Revue svetovej literatúry a Dotyky. Kým prvá organizácia podporuje slovenskú li- terárnu tvorbu a nadväzuje na tradície autorov z predošlého obdobia, zatiaľ druhé združenie sa viac kontaktuje tematicky a štýlovo s európskymi a sve- tovými literárnymi smermi či hnutiami. Od decembra 1989 vyvíja svoju čin- nosť aj Slovenské centrum PEN clubu.
  Rokovanie a následná diskusia v Budmericiach (1989) o stave socialis- tickej literatúry v súčasných podmienkach poukázala na príčiny a dôsledky krízového stavu v praxi literárneho života. Popri generačnej nejednotnosti boli takmer neprekonateľné rozpory aj v chápaní hodnotovej orientácie jed- notlivých predstaviteľov ako aj v napredovaní a smerovaní literatúry. Nastáva pohyb medzi oficiálnou, samizdatovou a exilovou tvorbou a jej autormi. Pre- to bolo potrebné presne definovať pojem národnej literatúry a zaradiť do nej tvorbu slovenských autorov žijúcich doma a v zahraničí.


časové rozpätie – időköz
kompromitovať – poškodiť meno niekoho; lejárat,
rossz hírbe kever
trend – smerovanie; irányulás
uniformný – jednoliaty, jednotvárny; egyöntetű,
egyforma
heroizácia – hősiesség, bátorság
represia – megtorlás, büntető intézkedés
liberálny – umiernený, znášanlivý; engedékeny, elnéző, szabadelvű

autonómny – nezávislý; független
periodikum – noviny, časopisy, vydávané najmenej dva razy do roka pod rovnakým názvom
bulletin – oficiálny spravodajca, druh časopisu;
közlöny
grafománia – chorobná túžba písať; beteges írás- szenvedély
zavrhnutý – zamietnutý; elutasított, visszautasított samizdat – ilegálne vydávaná tlač; illegális sajtótermék exil – vyhnanstvo; száműzetés



Slovenská próza po roku 1945
Staršia generácia povojnových prozaikov

František Hečko
(1905 Suchá nad Parnou – 1960 Martin)

  Svoju spisovateľskú dráhu začínal sociálne moti- vovanými básňami z dedinského prostredia (Vysťa- hovalci, 1931). V druhej zbierke (Na pravé polud- nie, 1942) sa objavujú nové motívy: oslava roľníkov, sedliakov a nepriamo i slovenského národa. Odboj slovanských národov proti fašizmu ospevuje v ďalšej básnickej zbierke Slovanské verše (1946) a zároveň vyslovuje vďaku Sovietskemu zväzu za oslobodenie.
  František Hečko sa už aj počas písania básní horlivo zaujímal o každoden- ný život. Rád prispieval svojimi krátkymi článkami do rôznych poľnohospo- dárskych periodík ako aj do regionálnych novín. Po básnických literárnych začiatkoch prešiel na prózu. Krátko po tom vydáva svoje najhodnotnejšie, čiastočne aj autobiografické dielo Červené víno (1948). Súdobá kritika ne- ocenila, a preto ani nechápala hodnotu románu, ktorý na pozadí spletitých spoločenských, politických, hospodárskych a sociálnych vzťahov zobrazil osudy troch generácií Habdžovcov vo vinohradníckom regióne na západnom Slovensku v prvých desaťročiach 20. storočia.
  Jeho ďalší román sa zrodil v znamení tzv. socialistického realizmu. Oproti prvému románu Drevenú dedinu (1951) kritika vysoko ocenila za tematiku, ktorá velebí kolektivizáciu na slovenskej dedine. Príbeh románu sa odohráva v zaostalej slovenskej dedine Stodolište ihneď po skončení druhej svetovej vojny. Na jednej strane stoja bohatí sedliaci a dedinskí intelektuáli (farár, uči- teľka) a na druhej strane dedinská chudoba. Skúsenosťami obrodený syn boha- tého gazdu prevezme iniciatívu v premene. Pavo od Šechnárov teda postupne uznáva nutnosť premeny dediny na nových komunistických princípoch.
  V prvej časti nedokončenej románovej trilógie Svätá tma (1958) autor za- vedie čitateľa do obdobia vojnového Slovenského štátu a pokúša sa satiricky načrtnúť jeho atmosféru.
  Okrem básní a prózy sa Hečko venoval aj literárnej publicistike, cestopis- nej reportáži (Moskva – Leningrad – Jasná Poľana), memoárovej autobio- grafie (Od veršov k románom) a detskej poézii a próze pre deti (Básnička ti pomôže, Aladár a Baltazár na kolotoči, Naši ježkovia).

Červené víno

  Román je umelecky aj čitateľsky najpôsobivejším dielom Františka Hečka. Utvo- ril širokú paletu slovenského spoločenského života v prvých troch desaťročiach dvadsiateho storočia na osude troch generácií západoslovenskej rodiny Habdžov- cov (Michal, Urban, Marek). Autor v románe ukázal, ako sa rozvíjala spoločnosť, aké poľnohospodárske problémy na ňu pôsobili a aké základné rozpory ňou hýbali. Dej sa odohráva vo vinohradníckych dedinách: Vlčindol a Zelená Misa. Udalosti  sa zakladajú na generačných a sociálnych roztržkách. Urban Habdža na protest proti rodičom opustí rodinný dom, keďže nesúhlasili s jeho manželstvom s chudob- nou dievčinou Kristínou. Oproti nim stojí zámožný gazda Silvester Bolebruch, ktorý pociťuje voči Urbanovi Habdžovi nenávisť kvôli jeho manželke, ktorú miloval aj on. Urban neustále musí bojovať o svoju existenciu, ale i v tých najťažších podmien- kach sa nevzdá boja. K zmiereniu medzi Habdžom a Bolebruchom dochádza vtedy, keď si Urbanov syn Marek získa lásku Lucie Bolebruchovej. Michal Habdža sa zase vyrovnáva s myšlienkou, že synovou nevestou sa stáva Kristína až vtedy, keď sa on ocitá medzi životom a smrťou.
  Hečko má bohatý slovník, rád využíva ľudový dialóg a pozná aj frazeológiu.  Jeho rozprávanie je popretkávané humorom a sarkastickým výsmechom ľudských chýb. Za slabšie stránky románu pokladáme sklony k ornamentálnosti (ozdobnosti). Po vstupe Marka Habdžu sa dostáva do popredia didaktizujúci element, a preto aj jazyk namiesto expresívnosti býva vecnejší.

  Na slivnickej stanici vlaky prichodia i odchodia, plné vojska, ale medzi nimi nijaká známa tvár. Vzala si aj červeno-žltý turecký ručník na hlavu, aj obe dvojčence dvíha v náručí za zábradlím perónu, aby lepšie zbadal ten, čo strašne chce zbadať, i Marek takmer stojí na šrankoch plôtika i Magdalén- ka prestrkuje hlávku cez železné zábradlie. Ale vojak dvaasedemdesiateho regimentu nevybehne z vagóna, nezakričí, nezavolá – lebo ho niet. A vlaky stoja len krátko, náhlia sa, strašne je im pilno. A žene s deťmi oči vyskakujú, keď vidia, ako sa tu a tam rodiny zhľadúvajú, narýchlo objímajú, vymieňajú si batôžky: on dáva jej, čo je všivavé alebo ukradnuté, ona jemu s najlep- ším, čo sa dalo priniesť. Najradšej by sa sama i s deťmi vopchala do batôžka. Ale vojsko, obstaté žandármi, vstupuje do vagónov, ktoré sa hýbu. Plač a volanie. A Kristína stojí, plné oči sĺz – jej manžel a otec jej detí sa nehlási.
  Čaká sa na druhý transport, čo pôjde popoludní. Ide, ale pre Kristínu       a jej deti nadarmo. Dozvedá sa, že zajtra pôjde ešte jeden: popoludní alebo  v noci. Tak jej vraví dôstojník, čo najviac vreští na stanici. Sám možno nevie, či pôjde a či nie, ale uľútostilo sa mu peknej ženy. Chcel ju najprv odstr-

čiť od seba, lebo je tu na to, aby odháňal ľudí od vojakov, aby mu nezdržovali transporty, no keď na ňu pozrel, zmäkol, zamyslel sa, ba aj usmial. A žene neostáva nič iné, len sa pobrať domov.   Aj tak, kým príde, dvojčence pospia na chrbtoch a Magdalénka ustane na smrť.
  Na druhý deň ide sama. Deti sa chápu tiež,   ale Marek je rozumný. Srdce mu stíska ľútosť, že sa to nedá ani vypovedať, ale počúvne. Po mat- kinom odchode si kľakne k posteli, ryje hlavou   v perinách a reve.
  Šla nadarmo, iba čo márni čas. Vracia sa, keď už sadá súmrak. Dôstojník rozkázal vyčistiť sta- nicu. Prístup k nej stráži vojsko. Niekoľkí vojaci z transportu preskočili plot, zmiešali sa s civil-  mi a stratili sa. Kristína ide cez hlavné slivnické ulice ako slepá. Vráža do ľudí. V ruke drží lístok s Urbanovým písmom: Tábori postai levelezőlap. Mal ísť cez Slivnicu včera. Tak prečítala. Trhá karotku a rozsýpa útržky na trotoári. Tak jej je, akoby si trhala vlastné srdce. Batôžtek, hoci je ľahký, tlačí ju ako cent. Ide len akosi popamäti.
  Za cukrovarom v poli ju doháňa voz. Hrkoce už blízko. Ide hore na Zelenú Misu. Ani jej akosi na myseľ nepríde, že by ju mohol vziať. Vchádza i do priekopy, nech prejde. Tma je už, ledva vidieť. Ale pohonič vidí. Má ostré oči. I v polotme pozná červeno-žltý turecký ručník. Vie, čí je. Prosto pri nej pristaví kone.
– Poď si sadnúť, Kristína, odveziem ťa!
  Silvester Bolebruch. Ani nevie, ako si stala na long, ako jej podal ruku a ako sa dostala na voz. Na dne doštenáka sú nahádzané prázdne vrecia. Veľký Silvester bol so zbožím. A teraz sa vra- cia. Kristína si sadne na vrecia, no pohonič to nemôže pripustiť. Chce ju mať pri sebe, kde je lepšie sedieť. Sedadlo visí na remeňoch. Tam je mäkko a dobre. Nošku môže si nechať vo voze na vreciach.

  Najprv mlčia. Silvester nevie, ako začať. Až sa trasie od rozrušenia, lebo s Kristínou odvtedy, čo sa rozišli, okrem pozdravu slovka neprehovoril. A Kris- tíne nie je do reči: najradšej by plakala. A trocha sa aj jeduje, že sa dala vyvábiť na voz. Je v stave, keď ľudia, akokoľvek ľudskí, neznášajú svojich blížnych. Začína slušne: Kde bola. V Slivnici. Po čo? Len tak, kúpiť čosi do domu.
Nasilu chce rozpriasť sústavný rozhovor. A žena tvrdošijne vzdoruje. Z úst vychodia jej len slová: áno, nie, možno, len tak, neviem. A to je pre chlapa únavné. Tým svoje chlapstvo nenasýti. Už výživnejšie by bolo, keby sa ža- lovala. Ako by ho to tešilo. Hneď by ju začal chlácholiť, uspokojovať, pote- šovať. Takto je to sprosté. Cesta ubieha, kone klusajú a nikde nič. V polceste dodáva si odvahy. Ani od Slivnice za ním, ani od Zelenej Misy proti nemu nič nehrkoce. Ticho. A tma hustne. Vysúva pravú ruku za ženin chrbát. A nežne ju pritíska k sebe. Kone tíši do kroku. Kristína mlčí. To je dobrý znak. Krv  v Silvestrovi začína prihrievať. Čo ak je práve táto príležitosť určená na to, aby túto ženu mal? Nikdy inokedy sa mu už taká nenaskytne! Teraz je chvíľa na konanie. Katovania s myšlienkami má už dosť.
– Takto by nám bolo dobre, Kristínka.
  Pravá ruka richtárova podoberá sa Kristíne pod pravú pazuchu. Je celkom bezočivá, ale žena mlčí. V hlave jej začína hučať. Zabúda na to, čo v predcho- diacich dvoch dňoch prežila smutného, ako medzi mrákavou vojakov na sliv- nickej stanici hľadala belasé oči svojho milého, zabúda na deti doma, všetko, čo človeka oslabuje, sa jej znecháva. Do žíl a kostí vniká jej sila.
– Pohni! – cedí cez zuby tvrdo.
  Bolebruch nepočúvne. Ba zastaví kone. Ruka sa mu dostala, kam chcela. Je ako chápadlo: zatvára sa na najcitlivejšom mieste. A ženu ten stisk pichá.
– Idem pešo. Nevedela som, že si taký... hnusný!
  Ale už je v klepci. Klepetá muža priťahujú ju k sebe. Kričať nemá zmyslu. Medzi Slivnicou a Zelenou Misou je púšť. A tvár muža hľadá tvár ženy. Ná- silný bozk, páchnuci tabakom a odhnitým zubom. Richtár je na koni: nech sa stane čokoľvek, Kristína bude mlčať! Len si nemyslel, že je taká pevná. A jedovatá. Pľuje mu do tváre. A to ho čertí. Prevracia sa s ňou do vnútra voza.
– Ani nebesá ťa nezachránia, Kristínka!
  Vtedy ho uhryzne na nose. A nepustí, kým necíti v ústach cudziu krv. Po- tom vyskočí z voza a tratí sa v kukuričnisku. Bolebruch skočí za ňou, ale vá- šeň mu príliš udiera do očí. Kým chodí supiaci a krvácajúci po kukuričnisku, Kristína skrčená kradne sa k vozu, vyskočí naň, chytí opraty a trepne do koní. Veľký Silvester beží kus cesty za vozom, ale sa vzdáva možnosti dohoniť ho. Hodí sa zbabelo do priekopy, hrabe rukami v nanesenom prachu a plačúc

zlorečí. Trhá si vlasy. Po chvíli vstáva. Premohol ho ostrý bolebruchovský rozum a vlečie ho po ceste ako psa, ktorého botou kopli po pysku priam pri bohato naloženej mise.
  A Kristína medzitým trepe do koní, strasúc sa strachom. Nikdy, ani keď chodila s Markom na nočné viničné stráže, nebála sa tak strašne ako teraz. Stále sa obzerá, či ju nedobieha. Nie. Nijaký človek nestačí bežať zarov- no s cválajúcimi koňmi, ale ona sa bojí. Pred chvíľou, keď sa jej chcel zmocniť, bola pevná. Strachu nepocítila. Až teraz, akoby dodatočne, ju obchvacuje. Ústa si prečisťuje odpľúvaním. Tíši kone až pri moste. Tam sa samočinne skrútnu do Vlčindola. Z voza zíde až za Baraňou hlavou pred kaplnkou svätého Urbana. Vyberie si batôžtek, naposledy prudko šľahne kone a vhodí bič  do  voza. Idú  samy,  bežia ako  divé hore Vlčími kútmi  a prudko zabočujú na orgovánovú cestu.



horlivo – buzgón, lelkesedéssel súdobý – korabeli popretkávaný – átszőtt
šranky – železničné závory; vasúti sorompó
pilno – naponáhlo; sürgősen
obstato – körülállva, körülzárva
trotoár – asfaltovaný chodník po stranách ulice


pohonič – kočiš long – dlho chápadlo – csáp klepec – kelepce
odhnitý zub – szuvas fog
klepetá – (a rák) ollója
obchvacovať – bekerít, hatalmába kerít




Úlohy
1. Prečo označujeme Červené víno za generačný román?
2. Charakterizujte ľudské vlastnosti Kristíny a Bolebrucha.
3. V úryvku sa nachádzajú dve udalosti, pričom prvá udalosť podmieňuje druhú Stretnutie napokon nadväzuje na existenčný boj a končí sa víťazstvom ženy nad mužom. Analyzujte tieto dva príbehy.
4. Pokúste sa „podať informáciu“ o „živote“ okolo vojenského vlaku na slivnickej stanici.
5. Uveďte fázy dramatizácie deja od expozície až po rozuzlenie v súvislosti s Kristí- niným počínaním.
6. Aké štylistické prostriedky sa využívajú v reprodukcii okolia a aké v súkromnom živote protagonistu (vojna vo svete – vojna proti „votrelcovi“ v súkromnom živote)? V ktorej osobe je vyrozprávaný dej príbehu a prečo je pre autora výhod- nejší?
7. Polemizujte o čine Kristíny. Ako by ste sa vy zachovali, ak by ste mali z celého prípadu veľké výhody?

Vladimír Mináč
(1922 Klenovec – 1996 Bratislava)

  V jeho prozaickej tvorbe rezonuje predovšetkým tematika Slovenského národného povstania, keďže bol priamym účastníkom národnooslobodzovacie-  ho boja. Koncom vojny bol väznený v koncentrač- ných táboroch v Mauthausene a Dachau. Po oslo-  bodení pôsobil ako novinár, šéfredaktor Kultúrnehoživota,  Slovenských  pohľadov  a  neskoršie  sa   stal
predsedom Matice slovenskej. Ako jeden z popredných komunistických ideológov zastával významné funkcie v politických a kultúrnych orgánoch. Mináč bol vzorovým predstaviteľom socialisticko-realistickej prózy so všetkými schematickými neduhmi. Pritom však neraz poukázal aj na viaceré
nedostatky v socialistickej spoločnosti.
  Debutoval protifašistickým románom Smrť chodí po horách (1948) v in- tenciách socialistického realizmu. Postavy sú vykreslené jednoznačne (všetci fašistickí vojaci a dozorcovia v koncentračných táboroch sú beštie). Na osu- doch partizánov Jána a Petra Lotára vyrozpráva autor príbehy o SNP. Jánovi Lotárovi sa zázrakom podarí ujsť z fašistického obkľúčenia, ale Petra, ťažko raneného a liečeného v dedine, napokon odvlečú do koncentračného tábora.
  Pokračovaním tohto románu je Včera a zajtra (1949). Peter Lotár sa vra- cia domov, ale svojich blízkych už v dedine nenachádza. Pomocou priateľov komunistov nájde svoj zmysel života.
  Vrcholom Mináčovho prozaického úsilia sa stáva trilógia, ktorá bola vyda- ná pod spoločným názvom Generácia (Dlhý čas čakania, 1958; Živí a mŕt- vi, 1959; Zvony zvonia na deň, 1961). Témou prvého diela je obdobie tzv. Slovenského štátu, kde sa stretávajú už rôzne postavy (Marek Uhrín, kapitán Labuda, architekt Ferkodič, budúci partizán Janko Krap), ktoré zohrajú po- zitívnu alebo negatívnu úlohu v nastávajúcom národnooslobodzovacom boji. Druhá časť je bezprostrednou evokáciou povstaleckých bojov. Konanie pos- táv odzrkadľuje Mináčove vnútorné zážitky a predstavy aj za cenu skreslenia skutočnosti. Tretia časť zobrazuje roky po vojne, predfebruárovú spoločenskú a politickú situáciu, keď sa pod tlakom udalostí menili aj ľudské charaktery až po hraničnú čiaru života a smrti.
  V trilógii zaniká rozdiel medzi autorskou rečou a dialógom. Hlavným šty- listickým prostriedkom je vnútorný monológ. Autor takto dosahuje expresivi- tu, dramatickosť diela a mnohotvárny obraz jednotlivých postáv. Na viacerých

miestach sa však opakuje, vracia sa už k vysloveným myšlienkam a tým zby- točne zaťažuje významovú textovú spojitosť svojej vety.
  Mináča zaujíma aj súčasný spoločenský život. Námety pre svoje romány, reportážne knihy čerpá z rôzneho prostredia: budovania Priehrady mládeže (Modré vlny, 1951) a života brigádnikov na stavbe mládeže (Nikdy nie si sama, 1962). Príbeh dvojnovely Nikdy nie si sama sa začína stretnutím Ma- ríny a Žoržíka, ale autor sa vracia aj do minulosti, ktorá ovplyvnila život Ma- ríny. Marína sa zaľúbi do zväzáckeho funkcionára a v noci ich prekvapí ve- liteľ brigády. Mladík utečie, jeho meno Marína neprezradí. Dievčinu vylúčia z brigády, mládežníckej organizácie, ale aj z fakulty. Po čase sa stáva z Ma- ríny sekretárka námestníka. Na jednej z ciest stretne bývalého milenca, ktorý medzitým je už vidieckym lekárom. Marína odmieta pokračovať v preruše- nom vzťahu. V druhej časti dvojnovely sa koná svadba. Do popredia sa dostá- vajú namiesto manželských problémov udalosti na stavbe.
  V polovici šesťdesiatych rokov z neznámych príčin Mináč prestal písať prózu a začal sa venovať esejistike (Tu žije národ, 1965; Dúchanie do pahrieb, 1970; Zobrané spory J. M. Hurbana, 1974; Odkiaľ a kam, Slováci, 1993).   V týchto knihách sa jednak zamýšľa nad zmyslom osudu Slovákov ako náro- da, jednak hovorí o slovenských dejinách ako o dejinách práce, ktorá zaručila pretrvanie Slovákov v tých najhorších časoch. Ponovembrové myšlienky boli skoncipované v znamení odmietania novembrovej revolúcie 1989, filozofii konzumnej spoločnosti ako i formovaniu štátnosti po rozdelení českosloven- skej republiky.

Živí a mr´tvi
  Skutočnosť sa dala do prudkého pohybu a strháva so sebou všetkých ľudí. Sme uprostred pohnutých časov, odkiaľ niet úniku. Veci sú zrazu jasné, prestáva hra so slovami, ide sa do tuhého, pretvárka, váhanie, každý sa musí rozhodnúť jasne a jedno- značne podľa najlepšieho svedomia a vedomia. Napríklad pre kapitána Labudu boj je zmyslom jeho života, preto sa mu odovzdáva plnou vervou. Zmysel a zámery dejinné- ho pohybu sú mu však ľahostajné, ktorým nerozumie a ani nechce rozumieť. Preto sa cíti po svojom zranení a vyradení z boja celkom zbytočný.
  Oproti Labudovi stojí Marek Uhrín. Kým kapitán Labuda predstavuje praktického človeka, filozof Uhrín je predstaviteľom duchovného princípu. O všetkom dlho premýš- ľa, je nerozhodný, nevie, za koho sa má postaviť.
  V tomto spoločenskom pohybe majú významné miesto komunisti v zastúpení Janka Krapa a komisára Bendeho. Povahou a skúsenosťami sú síce odlišné postavy, ale predsa v službách tej istej idey. Janko Krap nepochybuje a neuvažuje o dôležitosti

a podstate vecí, ale koná živelne. U komisára Bendeho sa nachádza vo vzťahu         k povstaniu aj citový prvok.
  V románe Krap a Bende pevne idú za svojím cieľom bez ohľadu na to, či je povsta- nie na vzostupe alebo na čiastočnom ústupe. Postavy z generačného okruhu Mar-  ka Uhrína si utvárajú vlastný životný pocit podľa pohybu na spoločensko-politickej scéne. Títo protagonisti nie sú celkom presvedčení o správnosti alebo nesprávnosti revolučného boja, oni len hľadajú svoj oporný bod: lekárka Ema v Jankovi Krapovi, kapitán Labuda v pomste fašistom za smrť Hanky Krapovej...
  Medzi povstalcami nájdeme napríklad továrnika Krempašského, ktorý je síce ne- priateľom fašistov, ale netají sa tým, že čaká na príležitosť, aby mohol vystúpiť aj proti komunistom. Podplukovník Pavel Jozef Janík zase bojuje za nastolenie pomerov predmníchovskej republiky. Profesor Markech má vysnívanú predstavu o usporiadaní spoločenských vzťahov, ale sám neverí, že jeho vidiny sa niekedy uskutočnia.

  Nemecká jednotka, postupujúca po hrebeňoch hôr, narazila nad ránom, tesne pred svitaním, na partizánsky tábor. Náraz bol nečakaný pre obidve strany: partizáni spali pod ochranou niekoľkých ospanlivých stráží, v bez- pečí, s vedomím, že nepriateľ je ďaleko; Nemci, ktorí sa posúvali po hrebeni v súvislosti s postupom hlavných síl v doline, nevedeli o tábore.
  Nemci sa rozvinuli a začali paľbu prv, než partizánske stráže stačili vystre- liť na poplach. Mali so sebou dva ľahké mínomety: partizáni sa prebudili až vtedy, keď im míny zahvízdali nad hlavami. V zmätku, ktorý nastal, nebolo ani pomyslenia na obranu, ani na usporiadaný ústup. Pri prvých výbuchoch sa partizáni rozpŕchli a utekali do blízkeho lesa; na čistinke ostali len mŕtvi  a umierajúci. Keby Nemci boli partizánov prenasledovali, málokto by bol vyviazol; ale Nemci sa sami zľakli a rozhodli sa čakať na rozvidnenie: nedô- verovali horám.
  Partizáni sa predrali hustým porastom, utekali ako bez ducha lesom, ne- prenasledovaní nikým a ničím, len vlastným strachom. Po polhodine sa začali zastavovať, udychčaní a zahanbení, nepozerajúc sa jeden na druhého. Komi- sár Bende, ktorý bol navyknutý spávať zobutý, utekal bosý.
  Janko Krap kráčal so sklonenou hlavou za svojimi chlapmi; partizáni vy- zerali v rannom brieždení ako zlovestné nemé tiene. Ešte sa neodvážil myslieť na to, čo sa stalo; vedel, že je to hrozné a hanebné, ale neodvážil sa toho do- týkať, strach a hanba boli príliš čerstvé.
  Keď došli na kraj hory, slnko práve vychádzalo; bolo červené, bledé a chlad- né. Dolina pod nimi si pretierala zarosené bány, pasienky, žltnúce ovsíky, tera- sovité polia; a celkom dolu sa tiahla zelená stuha lúk s potokom a vrbinami.
Zastavili sa; nevedeli, kam ísť. Janko Krap sa pozeral do doliny ďalekohľa-

dom, pretieral zvlhnuté sklá a znovu prikladal ďalekohľad k očiam, ale tam, kde včera bola ešte obrana, kde bolo vidieť nesúvislý pás zákopov, nebolo ni- koho, bolo jasne vidieť čerstvú vyhádzanú hlinu, červenkastú čiaru v zelenej plachte lúk; zákopy boli opustené, nebolo tam nikoho, ani jediného vojaka. Janko Krap si pretrel oči, nechcelo sa mu veriť; potom sa znovu zadíval cez sklá ďalekohľadu, v sklách bola teraz dedina Machovo. Dedina vyzerala na- oko pokojne, z niekoľkých komínov stúpal dym; ale pred konzumom stáli nemecké obojživelné vozy a po uliciach a záhradách pobehovali nemeckí vo- jaci. Teraz to bolo jasné, vojaci ušli, zutekali, v Machove sú nemeckí vojaci.
„V Machove sú Nemci,“ povedal Janko Krap.
  „To je zle,“ povedal černovlasý Holko. „Halušky s bryndzou nebudú.“ Nikto sa nezasmial. Komisár Bende, trasúci sa od zimy, sa opýtal:
„Čo je to?“ A sám si odpovedal: „To je zrada!“
  „Zradili nás!“ vykríkol hystericky mládenec ovešaný automatmi a ďale- kohľadmi.
„To sa ešte ukáže,“ povedal Janko Krap.
  „Už sa ukázalo,“ ozval sa nenávistne Čačko. „Čo sa má ešte ukázať? Ušli a nás nechali tak. Mohli sme tam všetci podochnúť a oni ušli.“
  „To sa ešte ukáže, ako to vlastne bolo,“ povedal Janko Krap. Snažil sa utíšiť búrku nevôle a nenávisti, ktorá razom vzbĺkla.
...
  Dolu v doline prenikavo zahvízdala lokomotíva. A hneď nato sa v záhradách Machova zablyslo, zahrmeli horské kanóny, zahvízdali mínomety. Začala sa delostrelecká prestrelka, sprvu akoby ospanlivá, ale potom čoraz náruživejšia a energickejšia; do temných, hrozivých výbuchov sa zamiešali ostré a veselé hlasy guľometov. Partizáni sa prikrčili, potom sa začali plaziť. Doplazili sa k poľnej ceste, ktorou sa zvážalo drevo k stanici; tu mohli kráčať prikrčení, úvoz ich kryl pred paľbou. Na jednom mieste bol úvoz taký hlboký, že sa    v ňom dalo pohodlne stáť. Tu dal Janko Krap zastaviť; dal zorganizovať oddiel po čatách a družstvách a spočítal chlapov: ôsmi chýbali.
  „To mi niekto zaplatí,“ zašušlal Janko Krap potichu. „To niekto krvavo zaplatí!“
...
  Partizáni sa plazili ďalej, zachmúrení, mlčanliví a nahnevaní; boli takí pre- plnení hnevom, že stačil malý popud, aby sa vrhli na vojakov a zabíjali ich: všetci boli presvedčení, že ich vojaci zradili. Konečne došli na stanicu. Stanica bola teraz takmer prázdna, rušeň odtiahol vagóny do bezpečia. Pred kancelá-

riou prednostu bol neveľký kráter od delostreleckého granátu; okolo krátera boli symetricky rozhádzané časti ľudského tela, dvere boli celé krvavé a po- striekané vnútornosťami; na neporušených schodíkoch ležala fajka, z ktorej sa ešte dvíhal uzučký a sotva viditeľný pásik dymu. Hrdzavovlasý Holko otvoril dvere opatrne, koncom prsta, aby sa neumazal. Kancelária bola prázdna. V ča- kárni bolo niekoľko narýchlo obviazaných ranených; čakali na transport. Veľ- mi mladý poručík, celkom zelený v tvári, si pridŕžal ranenú ruku a vzdychal.
„Kde je kapitán?“ opýtal sa ho Janko Krap.
Poručík sa nechápavo díval na zlostných ľudí s divými očami.
„Aký kapitán?“
Bolo vidieť, že ho zo všetkého na svete zaujíma len bolesť ranenej ruky.
„Váš kapitán,“ povedal Janko Krap. „Kapitán Labuda.“
„Neviem,“ povedal poručík a skrivil tvár. „Ja som ranený.“
  „Nezavadzajte,“ zakričal na partizánov, ktorí sa tlačili do čakárne, vojak  s červeným krížom na rukáve. „Nevidíte, že sú tu ranení?“
„Nikto nevie, kde je kapitán?“ opýtal sa ešte raz Janko Krap.
Z lavice, na ktorej ležali ťažšie ranení, ozval sa prichrípnutý hlas:
„Pri batérii bude. On vše tak – zájde k batérii a sám strieľa.“
„A kde je tá batéria?“
„Tam,“ zdvihla sa ruka z hromady tiel, „za vodou.“
„Dobre,“ povedal Janko Krap. „Však my ho nájdeme!“


neduh – betegség, nyavalya
rezonovať – vzbudzovať záujem; visszhangzik
intencia – smerovanie; irányultság
grupovať sa – zoskupovať, združovať; gyülekezik evokácia – vybavenie  v  mysli;  felidézés konzumná (spoločnosť) – spotrebiteľská (spoločnosť);
fogyasztói (társadalom)
pretvárka – pokrytectvo; képmutatás

váhanie – prejavenie nerozhodnosti, kolísanie;
ingadozás
predrať sa – prebiť sa, pretlačiť sa; áttör, keresztül vágja magát
bán, báň – rúbanisko, rúbaň; irtás, irtvány
zákop – priekopa chrániaca vojakov; futó-, lövészárok
úvoz – (poľná) cesta pod úrovňou terénu; mélyút, horhos



Úlohy
1. Ako by ste charakterizovali Janka Krapa podľa úryvku z románu Živí a mŕtvi?
2. Opíšte svojimi vlastnými slovami okolie železničnej stanice.
3. Ako sa končí stretnutie partizánov a kapitána Labudu?
4. Zostavte dialóg medzi Jankom Krapom a kapitánom Labudom.
5. Akú úlohu zohráva v úryvku príroda? V akom prostredí sa nachádza Machovo?
6. Autor nadmieru používa bodkočiarky a dvojbodky. Čo sa snaží naznačiť týmito interpunkčnými znamienkami?

Dominik Tatarka
(1913 Plevník-Drienové – 1989 Bratislava)


  Je charizmatickou osobnosťou 20. storočia v slo- venskej literatúre. Svojím dielom a ľudským postojom stelesňoval pojem angažovaného intelektuála. Vyso- koškolské štúdiá absolvoval na Karlovej univerzite, aprobácia francúzština – čeština. Krátko po podpísaní mníchovskej dohody pobudol na štipendijnom pobyte na parížskej Sorbonne. Po vypuknutí SNP sa stal čle-
nom revolučného národného výboru v Martine. Po potlačení povstania sa pri- pojil k partizánom. Podarilo sa mu ujsť spred popravnej čaty vďaka prestrelke vyvolanej partizánmi.
  Po vojnovej traume si ideu slobody stotožnil s komunistickou víziou.     Po spoznaní pravej podstaty komunistickej totality v roku 1956 uverejnil     v Kultúrnom živote satiru na kult osobnosti a ideologického uniformizmu Démon súhlasu (1963). V období „pražskej jari 1968“ sa angažoval za presa- denie demokratizačných tendencií. Po okupácii Československa bol neustá- lym kritikom znovu nastoľovanej totality. Po takýchto skúsenostiach Tatarka vystúpil z komunistickej strany a začiatkom sedemdesiatych rokov bol zba- vený aj členstva vo Zväze slovenských spisovateľov. Až do smrti bol pre- nasledovaný režimom. Neskoršie v Prahe nadviazal kontakt s disidentským hnutím. Publikoval v samizdate a podpísal aj Chartu ’77.
  Od roku 1939 popri literárnokritických článkoch a úvahách začína publi- kovať aj prvé poviedky; hlavným motívom sú myšlienky ohrozenosti človeka človekom prameniace hlavne z neporozumenia. Túto bezcieľnosť sa usiluje prekonať vštepovaním lásky do ľudských sŕdc. Poviedky súborne vyšli v kni- he V úzkosti hľadania (1942). V neskoršej novele Panna zázračnica (1944) použil stvárňovacie prostriedky blízke nadrealizmu.
  Ďalšie tvorivé obdobie je plné protirečení. V románe Farská republika (1948) síce kritizoval spoločenské, politické a kultúrne pomery v Sloven- skom štáte, na druhej strane však ponúkol alternatívu napredovania komu- nistickou cestou. Socialisticko-realistickou metódou je „vyhotovený“ román Prvý a druhý úder (1950), pričom prvým „úderom“ je protifašistický odboj, druhým je obnova spoločenského života a výstavba socialistického systému. Po chruščovovskom odmäku (1956) nastáva pozitívny zvrat v zmýšľaní autora, nakoľko po komunisticko-utopických ilúziách napísal úvahu o vše- obecnom pritakávaní moci Démon súhlasu. Odsudzuje tu servilných ľudí,

ktorí za väčší krajec chleba zradia aj svoje „ideály“. Text je „osobným vy- znaním“ Bartolomeja Boleráza, štátneho spisovateľa, vysokého kultúrneho funkcionára, ktorý sa po návrate z významného spisovateľského zasadnutia zabil pri pristávaní helikoptéry so svojím spisovateľským nadriadeným. Je to odhalenie správania kultúrnych a politických funkcionárov, ktorých myslenie je v príkrom rozpore s ich počínaním.
  Román Prútené kreslá (1963) nie je len knihou o láske, ale aj knihou     o ľudskej sympatii. V istých udalostiach deja prostredníctvom vysokoškolá- kov rôznych národov je prítomná aj história doby, ktorá preveruje aj vnútorné kvality človeka.
  Tatarkove ďalšie diela už vznikajú pod policajným dozorom. Postupne sa vytvorí trilógia pod názvom Písačky, pričom jej jednotlivé časti vyšli v exi- lových vydavateľstvách (Písačky pre Dominika Tatarku, 1976; Sám proti noci, 1984; Listy do večnosti, 1988). Dejovým základom je epizóda lásky mladej ženy k Tatarkovi, ktorú naňho nasadila ŠtB, aby ho donútila k zmene názoru v prípade okupácie a politike KSČ. Akcia však nebola úspešná, ale   z agentky sa stáva Tatarkova milenka.
  Charakter osobnej spovede má aj knižka Navrávačky (samizdat, 1987). Bola zaznamenaná pomocou magnetofónu na základe rozhovorov českej pro- fesorky s Dominikom Tatarkom. Text je tematicky rôznorodý: od spomienok z detstva cez zážitky z dospievania až k súčasným ľudským a spoločenským problémom. Sú tu aj reminiscencie na Povstanie, na šesťdesiate roky a na množstvo priateľov a nepriateľov.
  Tatarkove texty zo sedemdesiatych a osemdesiatych rokov vychádzali     v rozličných edičných úpravách v cudzine aj na Slovensku.


Prútené kreslá

  V tomto románe sa Tatarka vrátil do čias svojich štúdií na parížskej Sorbonne. Ústredným motívom je diskrétna láska dvoch mladých ľudí – študenta z Českosloven- ska a Francúzky. Bartolomej Slzička sa stretáva s Danielou v študentskom penzióne. Časť vášnivo platonickej lásky sa odohráva v šedivom penzióne, časť na prechádz- kach po dennom i nočnom Paríži a najväčšia časť v prútených kreslách kaviarničky na rohu bulváru Saint-Michel. K tematike patria aj pohľady, konverzácia, túlanie   sa a ničiaca, samovražedná túžba. V románe sa nepriamo odzrkadľujú aj vtedajšie každodenné „dejiny“; sme tesne po mníchovskom diktáte a rozporcovaní republiky. Na základe toho boli kedysi Prútené kreslá považované časťou slovenskej kritiky takmer za antifašistický román.

  V PONDELOK RÁNO PRIBEHNE DANIELA aspoň o štvrťhodinu ne- skôr ako obvykle, strčí hlavu v ušatej čiapke medzi krídla dverí. Oddychuje, naznačujúc, že ozlomkrk sa náhlila domov – do penziónu –, hoci dve noci  tu nespala. Vysmiata, veselá, raz i druhý raz sa ukloní, raz i druhý raz po- zdraví:
  – Dobrý deň, drahý Bartolomej. Drahý Bartolomej, dobrý deň. – Dodatoč- ne a posmešne ma odškodňuje i za včerajší ranný pozdrav, lebo ja oveľa viac sotva poviem. To nemohlo byť iba náhodné prerieknutie.
  – Ďakujem. Ďakujem. – Ako ináč som sa jej mohol pomstiť za jej posmech i pochopenie?
  – Už som mala strach, že budem sama raňajkovať. Dočkajte, hneď sa pre- oblečiem. Alebo nie. Najprv sa naraňajkujem. – Zazvonila. – Žofinka, moja drahá, doneste mi... A vyložila nevdojak na stôl predo mňa svoj košíček. Nech sa mi páči, môžem vidieť všetko, čo robila celý ten čas, dôverne mi oznamovala pohybom ruky, vydýchla akoby s úľavou, že je zas tu a celá sa usmieva. To som nechcel, ani ona. Na kuse rukáva veľa očiek jej nepribudlo, klbko vlny sa za celý ten čas nezmenšilo, prečítal som v jej očiach a pritom ma zaliala horúca vlna dôvernosti, ale aj trýzne a zahanbenia. Mladí ľudia sú preto mladí, že sú dôverní, rozvoniavajú jeden pre druhého ako dve ja- bĺčka.
  – Čo sme sa naklebetili! Za celý týždeň a na celý týždeň, – zaspievala.   A zadudre: – Chúďa Mauricette, vyčítala mi, že na ňu zabúdam, ale bola rada a ja tiež. A prečo by som na ňu zabúdala? Celú božiu nedeľu sme sa váľali  v posteli, varili si, kočendovali. Aj budúcu sobotu a nedeľu strávime spolu – dohovorili sme sa.
  Ako som ju počúval, za zažmúrenými očami v sebe zas ju nachodil, mrzel som sa a zatracoval svoju schopnosť, ba slabosť takto sa upriamiť na kohosi. Vešať druhému na krk svoju ťarchu – to sa nemá. Každý má dosť svojho. Zavesil som sa na Danielu a tiesnil som ju, ťažil ako zamotaný sen, hoci som dbal, aby som sa k nej správal ako kolega-cudzinec.
– Drahý Bartolomej a vy čo, vy ste celý ten čas čo robili?
  Celý ten čas! Toto jediné slovo malo mi stačiť, vyniesť ma pod nebesá: Daniele bola dlhá chvíľa, tak isto jej bolo ako mne. Mal som jej porozprávať pletky. Celý ten čas som obiehal Boulognský lesík a celý Paríž, bol som v di- vadle, prepochodoval som tri múzeá, dovedna asi tridsať kilometrov zbierok starín, ale našiel som otesaný, vyhladený kameň a tomu som sa poklonil ako skutočnému božstvu, všeličo zaujímavé a smiešne som mohol potárať, nuž ale ja len zaskučím ako naozaj skučný Slovan alebo clivý Gal v zajatí:
– Ach, celý ten čas, Daniela? Nič, celkom nič, ani sa ma nepýtajte.

  A tým som ju len donútil, aby nado mnou privrela oči. To som teda ne- chcel, nemal. V osamotení hluchneš, strácaš hlavu. Ale čo ona? Má robiť pred tebou saltá? Truľo, správny štýl si nikdy neosvojíš. Ty, Slzička, či som ti už stokrát nepovedal, nedohodli sme sa spolu, že máš byť cynik? Alebo aspoň pokrytec.
...
O KRAJANOCH VÁM MUSÍM TERAZ ROZPRÁVAŤ, drahá Jarmila,
lebo na krajanov musí prísť každý našinec, nech len chvíľu prežil v cudzine. Pokým som sa slnil v Danielinej spoločnosti, necítil som sa cudzincom,
hoci som to sebe i jej v narážkach pripomínal. No len čo sa odo mňa vzdia- lila, ako som spomínal, odišla na sobotu a nedeľu za priateľkou Mauricette, zavalil ma pocit, že hluchnem a onemievam. Naraz len nedostávalo sa mi to podstatné, čo dýchame ako povetrie, v čom žijeme ako ryba vo vode, čo nám dávajú tí ostatní.
  Z takýchto neurčitých, možno veľmi sentimentálnych pohnútok som sa raz prišiel ukázať na naše veľvyslanectvo. Chcel som sa s kýmsi pozhovárať – to bolo všetko.
  – Á, krajan! Čerstvý krajan rovno z domu. Vitajte, – privítal ma trnavským nárečím na vrátnici územčistý chlapík s mocnými čeľusťami a aktovkou pod pazuchou. A s posmešným úsmevom sa ma pýtal, či nechcem, aby ma ohlásil veľvyslancovi, keďže zjavne prichádzam rovno z domu a podľa všetkého som študent.
  Iba som pokrčil plecami. A on sa hneď obrátil na druhého – mohol to byť vrátnik alebo aj úradník:
– Prosím ťa, ohlás ho. Ja ti vravím, že ho prijme.
  A ten druhý nelenil, úctivo a pokrytecky prehovoril do slúchadla, že je tu taký a taký krajan.
  – Nepovedal som? – povedal územčistý Trnavčan s mocnými čeľusťami a zaviedol ma do predizby veľvyslanca.
  Na moje veľké prekvapenie veľvyslanec ma hneď prijal, ba pozdalo sa mi, že mu môj príchod spôsobil akési smutné potešenie.



charizma – silný vplyv osoby získavať a viesť ľudí;
az „egyéniség” testi és lelki kisugárzása
prestrelka – fegyveres összetűzés
angažovať sa – zúčastniť sa niečoho; lekötelezi
magát
servilný – szolgalelkű, alázatos, talpnyaló


trauma – duševné zranenie; súlyos lelki megrázkód-
tatás
reminiscencia – spomienka; emlék
klbko – útvar vzniknutý vinutím; gombolyag kočendovať – láskať sa, milovať sa; szeretkezik truľo – tökfilkó, mamlasz, mafla



Úlohy
1. Na základe prvej časti úryvku pripravte dialóg medzi Bartolomejom a Danielou.
2. Ako sa dostane Slzička pred československého veľvyslanca v Paríži?
3. Do ktorého štýlového útvaru by ste zaradili uvedené úryvky a prečo?
4. Domáca úloha: Oba úryvky prepíšte do denníkovej formy.



Ladislav Mnˇačko
(1919 Valašské Klobouky – 1994 Bratislava)

   Detstvo a mladosť prežil v Martine, kde aj zmatu- roval na gymnáziu. V roku 1939 sa neúspešne pokúsil prekročiť hranice so Sovietskym zväzom, neskoršie nemecko-holandské hranice (1940), za čo bol väznený v koncentračnom tábore. Zúčastnil sa Povstania ako partizán na moravsko-slovenskom pohraničí, kde sa ťažko zranil. Po vojne sa stal novinárom (Rudé právo, Pravda, Kultúrny život).
   Po roku 1948 nadšene privítal komunistické zriadenie, postupne sa stal prominentným novinárom, propagujúcim nový režim. Od polovice päťdesia- tych rokov si vytvoril vlastný kritický postoj k nezákonnostiam a odhalenie kultu osobnosti ho šokovalo, ale nezmenilo jeho komunistické presvedčenie. Po vpáde tzv. spriatelených armád emigroval do Izraela. Bol zbavený všetkých titulov, vylúčený z komunistickej strany a jeho knihy boli vyradené z kniž-  níc. Neskoršie sa usadil v Rakúsku a pokračoval vo svojej prozaickej tvorbe. Po roku 1989 viackrát  navštívil  Československo  a zapojil sa do politického a kultúrneho života na Slovensku.
   Do literatúry vstúpil básnickými zbierkami a zbierkou poviedok s autobi- ografickými prvkami.
   Väčší ohlas vzbudil antifašistickým románom z prostredia partizánskych bojov na slovensko-moravskom pohraničí Smrť sa volá Engelchen (1959). Autor tu poukazuje aj na negatívne momenty partizánskeho boja a tým sa stá- va protipólom Mináčovej povstaleckej trilógie Generácia, kde sa zobrazujú udalosti zo strany partizánov vždy kladne.
   Dej románu sa odohráva zväčša v nemocnici v mysli zraneného, ochrnu- tého vojaka Voloďu, ktorý sa zamiluje do sestričky. Marta, jeho stará láska sa s ním príde rozlúčiť, lebo chce odísť do Kanady. Vojna aj ju ničila, keďže

dobrovoľne sa podrobovala vysokému nemeckému vojenskému hodnostáro- vi pre informácie, ktoré každodenne zachraňovali životy. Obyvatelia dedi- ny Ploština žili v neustálom strachu, pretože schovávali a kŕmili partizánov. Vydajú sa na akciu, ktorá sa síce podarila, ale Nemci všetkých ploštinských chlapov upálili za živa. Marta v ošiali chladnokrvne zabije nemeckého dôs- tojníka, čím vyvoláva hnev trestnej jednotky, ktorá s najlepšou výzbrojou prenasleduje partizánov. Partizáni ich prekvapia a v priesmyku vyvraždia časť nemeckých vojakov. Dva týždne sa skrývali v horách. Nakoniec to Nemci vzdali. Keď sa Voloďa definitívne uzdravil, odchádza so sľubom vernosti od sestričky, že zabije Engelchena, symbol zla a utrpenia.
   Písal aj politické reportáže, ktoré sú sociologizujúcimi štúdiami. Kniha Kde končia prašné cesty (1962) hovorí o zaostalých regiónoch Slovenska  a o ich tamojších obyvateľoch. Oneskorené reportáže (1963) rozprávajú   o zámerne pripravených politických procesoch z päťdesiatych rokov. Napriek absurditám komunistického režimu Mňačko naďalej verí v nápravu spoločen- ského systému. Nachádzajú sa tu beletrizované reportážne portréty ľudí, ktorí nespravodlivo boli obvinení a odsúdení.
   Posledným dielom Ako chutí moc (1968) ostro kritizuje človeka, ktorý sa úplne zmení pod vplyvom preňho priaznivých okolností. Príbeh rozpráva ofi- ciálny štátny fotograf Frank, ktorý sa zúčastní na príprave a priebehu pohrebu svojho bývalého priateľa, niekdajšieho partizána, neskôr vysokého štátneho funkcionára. Je zaujímavé, že tento mŕtvy a tabuizovaný pohlavár sa neob- javuje pod vlastným menom. Charakterizuje symbolickú postavu zvrátenosti politického systému.
   Satirickým románom Ladislava Mňačka je Súdruh Münchhausen (1972, Kolín nad Rýnom), ktorý vyrozpráva príbeh muža pokúšajúceho sa objektív- ne poznať život v socialistickej krajine. Mňačko tu podal verný obraz absurd- nosti päťdesiatych rokov, éru prezidenta Novotného, ale najmä schizofrenické obdobie tzv. normalizácie.
Mňačkove knihy boli preložené do mnohých svetových jazykov.

Súdruh Münchhausen
   Tento satirický pamflet vyrozpráva potomok smutne presláveného baróna Mün- chhausena o šialenstvách a obludnostiach totalitného režimu. Ako člen svetového mierového hnutia prišiel na pozvanie mierového výboru do krajiny rozvinutého so- cializmu. Usiluje sa spoznať všetky stránky spoločenského a politického života. Jeho sprievodcom je súdruh Hnida, ktorý je celou dušou oddaný ortodoxný komunista.

Münchhausen sa po niekoľkomesačnom študij- nom pobyte v krajine chystá na odchod domov. Namiesto Hnidu ho však v hoteli čaká eštebácka razia. Zámienkou je zbraň, ktorú nájdu v zásuvke nočného stolíka. Obviňujú ho zo sprisahania pro- ti ministrovi vnútra. Pridelia mu najkrajšiu celu v záchytnom oddelení, postarajú sa o jeho bez- pečnosť a žiadajú ho písomne zaznamenať všetky momenty svojho pobytu v krajine. On s nimi spo- lupracuje a v ďalších kapitolách sústreďuje svoju pozornosť na dôležité „pozoruhodnosti“ krajiny, ako je návšteva u ministra propagandy, návšteva pionierskeho tábora, účasť na medzinárodnom hokejovom zápase, oboznámenie sa so súdnic- tvom, ale aj so skupinovým antisexom.
   Napokon ho predsa obvinia z konšpiratívneho stretnutia s ministrom vnútra na latríne. Vyšetru- júci major ho takmer prinúti k priznaniu. Pova- žuje ho totiž za plukovníka Štátnej bezpečnosti.
Po odhalení omylu si major vpáli guľku do hlavy. Hnidu revolučná vláda vymenuje za ministra vnútra, pretože jeho predchodca prijal od zahraničného agenta úplatok vo forme Picassovho obrazu. Túto machináciu však súdruh Hnida odhalí. Neustále cituje výrok z prejavu súdruha Gotlesa, že človek môže veriť jedine svojej strane.

   Čosi bolo vo vzduchu. Nervozita, napätie. Ľudia sa správali podráždene, na uliciach sa vytvárali vzrušene diskutujúce hlúčky.
   „Tentoraz im to naládujeme,“ mädlil si ruky vrátnik v hoteli. Na otázku, čo a komu naládujú, sa tváril, akoby nepočul.
   Po uliciach hlavného mesta chodili zosilnené ozbrojené hliadky. Pred reprezentačnou budovou leteckej spoločnosti Aeroflot, patriacou Republike revolučných rád, stála pohotovosť v zbrani. Všade sa šuškalo, že čosi komusi naládujú. Akoby atmosféra bola nabitá explozívnym plynom. Videlo sa mi, že každú chvíľu môže nastať, z mne nepochopiteľných dôvodov, výbuch. Spo- menul som si na Hnidove slová, že každý je vlastne proti. V týchto dňoch sa to priam hmatateľne prejavovalo na každom kroku.
   Aj Hnida vyzeral ustaranejší a zarazenejší. Neopovážil som sa spýtať na príčinu. A na jeho správaní bolo badať, že čosi nie je v poriadku. A keď sa na uliciach zjaví priveľa policajtov, to je vždy predzvesť nepokojov.
Hnida mi pri raňajkách dôverne povedal:

   „Dnes v noci uskutočnila štátna bezpečnosť veľkú raziu. Pozatýkali vyše tisíc kriminálnych elementov, zväčša študentov.“
„Existuje pre zatýkanie nejaký špeciálny dôvod?“ opýtal som sa opatrne.
„Ten hokejový zápas nám robí ťažkú hlavu...“
„Hokejový zápas?“
   „Ach, pravda,“ povzdychol si Hnida. „Zabudol som, že o tom nič neviete. V nedeľu zohrá naše národné mužstvo medzinárodný hokejový zápas s národ- ným mužstvom Republiky rád...“
Prekvapilo ma to.
„Nevedel som, že pozemný hokej je u vás taký populárny...“
„Pozemný hokej u nás nikto nehrá...“
„Ale veď ste vraveli čosi o hokejovom zápase...“
„Lenže o ľadovom, nie o pozemnom hokeji...“
   Pozrel som sa z obloka. Bolo ešte skoro ráno, ale slnko už pražilo a pre- mieňalo mestské ulice na kováčsku vyhňu.
„Vždy som sa nazdával, že ľadový hokej patrí medzi zimné športy.“
   „V zásade áno. Aj my sme tej mienky, ale teraz sa môžete presvedčiť, ako to vyzerá, keď čosi zaškrípe v plnení päťročného plánu.“
   „Nerozumiem...“ povedal som. Už som sa začínal sám sebe bridiť pre moje večné „nechápem“, „nerozumiem“.
   „Základnou príčinou nezvyklého termínu je nový zimný štadión. Mali  ho dokončiť v polovičke februára. Dokončili? Nedokončili. Dohotovili ho iba pred týždňom. Uprostred júna. Môžem vám dôverne prezradiť, že orgány štátnej bezpečnosti pracujú v tejto súvislosti na odhalení veľkej sabotážnej akcie. Pravdepodobne sa ukáže potrebné zatknúť a postaviť pred súd projek- tantov a stavbyvedúcich inžinierov.“
„Prečo práve projektantov a inžinierov?“
   „Lebo do svojich výpočtov nezakalkulovali zlú pracovnú morálku staveb- ných robotníkov. Namiesto zvýšeného úsilia pri stavbe štadióna robili beto- nári, murári, tesári a strojníci fušky.“
...

   Ulice, vedúce na nový zimný štadión, boli husto lemované ozbrojený-  mi policajtmi. Pri vchode, hoci sa Hnida preukázal osobným listom ministra vnútra, nás príslušníci štátnej bezpečnosti odviedli do malej miestnosti, kde nás legitimovali a keď zistili, že som cudzinec zo Západu, ich nedôvera ešte vzrástla. Prikázali mi vyzliecť sa do spodkov a prezreli ma, či nemám niekde skrytú zbraň.

Až príchod vyššieho dôstojníka ukončil toto trápne nedorozumenie.
   „Hlupáci...“ skríkol na svojich podriadených. „Nevidíte ministrov, ale najmä môj podpis?“
„Nech sa páči, súdruhovia...“ a osobne nás uviedol do vládnej lóže.
   „Nesmiete to mojim chlapcom zazlievať,“ ospravedlňoval sa. „Konali iba svoju povinnosť, za čo ich treba pochváliť. Ale že si v služobnej horlivosti nevšimli môj podpis, za to budem nútený zaviesť proti nim disciplinárne pokra- čovanie.“
   Mal som trápny pocit, že som nevdojak príčinou nepríjemností, ktoré po- stihnú horlivých príslušníkov bezpečnosti, lebo si plnili povinnosť.
„Mohli by ste, súdruh kapitán, tentoraz prižmúriť oči,“ požiadal som ho.



tabuizovaný – zakázaný a nedotknuteľný;
sérthetetlen, amiről, akiről nem szabad beszélni
zvrátený – pomýlený, pochybený, nemorálny;
kétes, elferdült
pamflet – hanopis; gúnyirat
obludnosť – príšernosť; rémség
hnida – vajíčko vši; serke (fejtetű petéje)
eštebácka razia – állambiztonsági razzia

zámienka – vymyslený dôvod, pohnútka; ürügy konšpirácia – sprisahanie; összeesküvés latrína – kezdetleges árnyékszék
naládovať – nakladať tovar, napchávať sa; megrak
explozívny – výbušný, náhly; robbanó
bridiť – protiviť sa, hnusiť sa; undorodik
fuška – neoprávnený súkromný výkon (remeselník)
zazlievať – mať za zlé; rossz néven vesz








Úlohy
1. Prečo sa javí Münchhausenovi veľmi čudným medzinárodný hokejový zápas? Vymenujte podozrivé situácie.
2. V čom tkvie vystatovačnosť politickej moci (zámerne uprostred leta hokejový zá- pas, trest za zlú pracovnú morálku atď.)? V istých motívoch sa odzrkadľuje aj naša súčasnosť? Uveďte príklady.
3. Opíšte kapitánove ľudské vlastnosti.
4. Na základe úryvku vymenujte prípady obmedzovania ľudskej slobody.
5. Porovnajte nekompromisnosť dôstojníka z románu Súdruh Münchhausen s ne- kompromisnosťou partizánského súdu z románu Smrť sa volá Engelchen z Antoló- gie slovenskej literatúry.

Alfonz Bednár
(1914 Rožňová Neporadza – 1989 Bratislava)

  Sústavnejšie začal publikovať po skončení druhej svetovej vojny. V štyridsiatych rokoch uverejňoval články v Národnej obrode, Eláne, Tvorbe a Sloven- ských pohľadoch. Prekladal z anglickej a americkej li- teratúry, ktoré mu pomohli vnútorne usporiadať svoje prozaické diela. Bol zástancom realistického stvárne- nia skutočnosti, a preto odmietal tvoriť v duchu lyrizo-vanej prózy.
   Prvým románom (Sklený vrch, 1954) sa ihneď dostal do centra pozornos- ti. Na rozdiel od väčšiny vtedajších textov, ktoré sa zaoberali budovateľským nadšením, motívmi združstevňovacieho procesu ako aj zjednodušujúcim po- hľadom na minulosť (najmä SNP), pričom sa z nich strácal človek, Bednár sa v románe zaujímal predovšetkým o človeka a jeho citový život. V Sklenom vrchu sa hovorí o Povstaní hlavne vo vzťahu k hlavnej postave románu.
   V druhej Bednárovej knihe noviel Hodiny a minúty (1956) je povsta- lecká tematika základom jednotlivých próz. V novelách Susedia, Kolíska, Hodiny a minúty a Rozostavaný dom autor porovnáva vojnový čas minulosti s prítomnosťou. Novely sa usilujú úprimne zobrazovať udalosti protifašistic- kého odboja ako aj spoločenské deformácie päťdesiatych rokov, ktoré silne poznačili osudy ľudí. So zbierkou Hodiny a minúty tematicky súvisí aj samo- statne vydaná románová novela Cudzí (1960).
   Rozsiahly román Hromový zub (1964) je obrazom života niektorých ro- dín v konzervatívnej fiktívnej Dubovej. Román obsiahne temer celé dvad- siate storočie, ale v popredí sú udalosti z prvého dvadsaťročia. Tematika je zameraná na roľnícky život, hlavne na zásahy do samostatného vlastníctva ľudí (komasácia, kanalizácia).
   Pokračovaním tohto románu je Deravý dukát (dopísal ho v druhej polovici šesťdesiatych rokov, vyšiel až v roku 1992). Autor tu zachytáva obdobie násil- ného združstevňovania. Prekážkou čitateľnosti románu je veľká epická šírka.
   Bednára zaujímal aj súčasný spoločenský život; jeho morálku kritizoval v trilógii Za hrsť drobných, kde osud rodiny inžiniera analyzuje pes Filip. V kritike spoločenskej morálky autor pokračoval v románe Ako sme sušili bielizeň (1985) a Výpoveď (1986).
   Súčasťou autorovho prozaického diela sú filmové scenáre Slnko v sieti, Organ a Tri sestry vydané súhrnne pod názvom Tri scenáre (1966). Napísal aj ďalšie scenáre: Ráno pod mesiacom (1980), Moje kone vrané (1981).

Sklený vrch
   Hlavnou postavou románu je Em(íli)a Klaasová, ktorá denníkovou formou zazna- menáva svoje „tajomstvá“. Jej manžel inžinier Jožo Solan, ktorý pracuje na stavbe priehrady, sa práve vtedy oboznamuje s obsahom denníka, keď Ema umiera v dôs- ledku zásahu elektrického prúdu s vysokým napätím. Inžinier Solan vypĺňa čítaním napäté čakanie na správy z nemocnice o stave jeho ženy, čo trvá od poobedia až do predobedia ďalšieho dňa, keď sa skonštatuje tragická správa.
   Denníkové zápisky odhaľujú  tri  etapy  Eminho  života  poznamenané  vzťahom k trom mužom. Prvá časová rovina zahrňa roky druhej svetovej vojny a Slovenského národného povstania, kde protagonistka prežíva citové vzplanutie k partizánovi Mila- novi Kališovi, ktorého neskôr popravia v Tichej doline. Druhá časová rovina sa dotý- ka obdobia krátko po oslobodení, keď sa zasnubuje s malomeštiakom Zolom Ballom, s ktorým sa však pre nezhody rozíde. Tretiu časovú rovinu tvoria roky 1950 – 1951, keď s manželom Jožom Solanom Klaasová pracuje na stavbe priehrady.
   Všetky tri časové roviny majú spoločný svet: Tichú dolinu. Ema tu prežívala krás- ne ľúbostné okamihy s Milanom Kališom, pochovaného práve v Tichej doline. Sem by mala ísť po vojne so Zoltánom Ballom a opäť túži vrátiť sa na tie miesta po dokončení stavby priehrady. Nečakaná smrť Emy zabráni jej opätovnému návratu do Tichej doliny.
   V románe odznievajú aj socialisticko-realistické tendencie: rezonancia motívov budovateľských románov (stavba priehrady, tematizácia problému práce) ako aj opti- mistické presvedčenie o možnostiach človeka a viery v lepšiu budúcnosť.

SOBOTA, 26. I. VEČER
   MILAN KALIŠ bol gymnaziálny výpomocný učiteľ. Ako mi rozprával, ťažko sa mu študovalo. Jeho otec, železničiar, nemal peňazí na synove štú- diá, a preto Milan cez prázdniny robieval ako nádenník na trati, ešte aj ako vysokoškolák a robieval na trati ešte aj ako učiteľ, lebo plat dostával iba za odučené hodiny.
   „Pretože cez prázdniny neučím, nedostávam ani plat,“ povedal mi raz v Ti- chej doline, keď sme sedeli v potoku ďaleko nad chatou na veľkom suchom balvane, okolo ktorého na obe strany hučala voda.
Zaľúbil sa už dávno predtým do hôr, chodieval do Tichej doliny
a v triaštyridsiatom roku sa rozhodol pre dobrovoľné vyhnanstvo. Dohodol sa s chatárom Doubkom, že mu bude do chaty pomáhať vynášať potraviny, rúbať drevo, že mu bude pomáhať v chate, značkovať Tichú dolinu – a že by okrem toho rád vo voľnom čase čítal, študoval a kedy-tedy krátil čas turistovi, umorenému zlým počasím.

   Aj to tak všetko robieval, vynášal potraviny, rúbal drevo, pomáhal v chate, značkoval, obsluhoval hostí, zhováral sa s nimi, hral s nimi karty a pred za- čiatkom septembra v tom istom roku odišiel domov k chorej matke. Od sep- tembra mal ísť učiť do Trnavy na gymnázium. To bolo vtedy, keď mi povedal na Veľkom vrchu, že o štyri roky bude v Tichej doline. Ale prišiel prv. Nie  o štyri roky. Asi o pol roka, na jar pred Veľkou nocou. Potom už ostal v chate. Keď sa koncom augusta poberal domov a učiť, odchádzal ako generál Lau- don, s bodlinami v srdci a keď sa so mnou lúčil, ďaleko v doline pod chatou, vypýtal si odo mňa fotografiu.
   Mala som iba jednu, krúžok papiera, vystrihnutý z väčšej fotografie,       a v ňom bola moja čierna hlava. Mala som ešte jednu takú fotografiu, matkinu a obidve som nosila pod spodným plášťom veľkých otcových náramkových hodiniek.
   Sadli sme si vedľa cesty na skalu, Milan mi otvoril nožíkom hodinky      a fotografiu som mu dala.
Potom sme sa rozišli.
   Milan Kališ, generál Laudon, Werner Stauffacher, Tirač-Mir, Andreas Ho- fer a nositeľ ešte viacerých mien, ktoré vznikli vo veselších chvíľach Chaty pod Veľkým vrchom, išiel dole Tichou dolinou a ja, Emília Klaasová, Squaw Modré oko, Paloma nigra – aj Lucia – a Florigera montana, som išla hore Tichou dolinou do chaty.
   Bola som smutná a Doubek si to všimol. Povedal mi: „Ema, nič si z toho nerob! Budeš mať štíhlu líniu, lebo dúfam, že ťa bude moriť žiaľ a jesť. Ja som mal kedysi kamaráta a ten od nešťastnej lásky tak schudol, že sa nemohol ani na zemskom povrchu udržať. Aby ho vietor neuchytil, musel si dať ušiť topán- ky s ťažkými olovenými vložkami. Lepšie sa mu kráčalo po zemi.“
„Ale choď,“ povedala som mu, „netáraj!“
   „A raz,“ pokračoval Doubek, „sa vybral na lyžovačku a keď už kráčal  na stanicu, strhol sa vietor, fúkol mu pod vetrovku, uchytil ho a bol by ho zaniesol veľmi ďaleko, keby sa ten môj kamarát nebol prichytil hromozvodu na fabrickom komíne. Tam prišiel o lyže, spadli mu do komína a na tom hro- mozvode sa len držal a metal nohami ani hákenkrajc na nemeckej zástave.“
„Ale choď! Netáraj!“
   To všetko mi zišlo na um, keď sme v pondelok, v posledný deň Pogáňo- vej dovolenky, sedeli na Satanovom balvane. Boli sme tam všetci. Pogáň, Klečka, Janka, Solan a ja. Zišlo mi to vtedy na um, keď Pogáň rozprával     o svojej starej mame, ako sa raz dostala do krútňavy, ako ju krút-ňava zdvihla od zeme a keby sa jeho stará mama nebola zachytila pri potoku vŕby, bolo by ju odnieslo do sedemdesiatej siedmej krajiny.

„Ale ona sa, prosím pekne, chytila vŕby,“ rozprával Pogáň a usmieval sa,
„a kým krútňava tú vŕbu vymocovala zo zeme, utíchla a moja stará mama ostala tu. Aj je tu pochovaná. Pri Bratislave na seneckom cintoríne. Namoj- veru! Ak neveríte, môžete ta ísť pozrieť.“


zástanca – pártfogó, védelmező
komasácia – sceľovanie, scelenie (pozemkov);
tagosítás = apróbb parcellák egyesítése

moriť – trápiť, sužovať; kínoz, gyötör
namojveru – naozaj, skutočne; bizonyisten


Úlohy
1. Prečo odíde za chatárom Milan Kališ do Tichej doliny a čím sa tam zaoberá?
2. Čo si vypýtal Milan na pamiatku od Emy Klaasovej?
3. Aké taľafatky (táraniny) vyrozprával chatár Doubek?
4. Akú udalosť prerozpráva Mišo Pogáň?
5. Na základe úryvku si vymyslite rozprávku o starej materi.
6. Analyzujte spomienky a príbehy partizánskych chodníkov v Bednárových dielach (Sklenný vrch – Hodiny a minúty z Antológie slovenskej literatúry).


Rudolf Jašík
(1919 Turzovka – 1960 Bratislava)
   Jeho spisovateľská dráha trvala len päť rokov, nepočítajúc poéziu a prózu od štyridsiatych rokov,    v ktorých rezonovali jeho osobné vojnové skúsenos- ti. Väčšinu rukopisných prvotín však sám zničil.
   Knižne debutoval románom Na brehu priezrač- nej rieky (1956).  Dej  sa  odohráva  na  Kysuciach v čase veľkej hospodárskej krízy. Hlavnou myšlien- kou románu je potreba sociálnej premeny spoločnosti.
Príchodom Štefana Červeného do malej ľudskej komunity sa menia aj myš- lienky o príčinách biedy tamojšieho obyvateľstva. Štefan so svojou milou Máriou a sedemdesiatročným Máriiným otcom Džijanom tvoria opozíciu oproti obyvateľom Hrubého pľacu. Štefan zorganizuje hladový štrajk. Síce ho uväznia, ale chudobní ľudia predsa dosiahnu úspech (chudoba získa po- travinové lístky).
   Jeho umelecky najvydarenejším dielom je román Námestie svätej Alžbety (1958). Základnú dejovú líniu tvorí problematika vnútorného boja s prvými nemilosrdnými, antihumánnymi skutkami fašizmu.

   V roku 1961 vyšiel Jašíkov rozsiahly nedokončený román Mŕtvi nespie- vajú. Mal byť súčasťou plánovanej trilógie. Autor tu zobrazil rozporuplnosť vojnovej doby. Dej sa odohráva v dvoch líniách: prvú líniu tvorí zobrazenie života v meste Pravno, kde žije národnostne zmiešané obyvateľstvo (Slováci, Nemci) a druhú líniu zase vojna na východnom fronte, kde bojovali v radoch fašistickej armády slovenskí vojaci.
   Po autorovej smrti vyšla zbierka noviel Čierne a biele kruhy (1961)      a torzo básnickej novely Povesť o bielych kameňoch (1961). Posledná nove- la je príbehom o starcovi, ktorý sa sklamal v ľuďoch, odišiel z komunity bývať na kraj lesa a stretáva sa len s malým Michalom, ktorého matka zomrela na suchoty. Autor tu zobrazuje túžbu po plnohodnotnom živote.
   Zbierka noviel Čierne a biele kruhy obsahuje päť noviel. Príbehy sú so- ciálne ladené s detailnou psychologickou kresbou postáv. Vrcholnou prózou zbierky sú Mŕtve oči. Autor v nej zobrazil tragický osud Adama, ktorý sa narodil slepý. Jeho starší brat sa ide ženiť a potrebuje väčší priestor v dome. Žiada preto otca, aby „slepáňa“ poslali do ústavu. Jašík v novele poukazuje na ľudskú bezcitnosť.


Námestie svätej Alžbety

   Udalosti sa odohrávali v čase prenasledovania židovského obyvateľstva počas druhej svetovej vojny v malom slovenskom meste. V centre románu stojí ľúbostný pomer Igora Hamara k Eve Weimannovej. V meste sa po príchode fašistov aktivizujú príslušníci Hlinkovej slovenskej ľudovej gardy (HSĽS). Začína sa prenasledovanie židovského obyvateľstva.
   Jašík v románe  vytvoril  celú  galériu  rôznorodých  postáv  (Žltý  Dodo,  ho-  lič Flórik, Samko a Maxi, tajomník HSĽS Haso, komunista Maguš a iní), ktoré sa    v konfrontácii so skutočnosťou neustále menia a prejavujú, pričom sa stávajú aj nositeľmi vyhranených názorov a myšlienok. Prisluhovanie fašistom pre  bezcit- ného Flórika znamená dosiahnuť vlastný cieľ: získať majetok po vyvraždených ži- dovských spoluobčanoch. Opačnou postavou románu je tajomník  HSĽS  Haso,  ktorý po prvej drastickej akcii (deportácia zatknutých Židov), pri ktorej nemecký dôs- tojník zabije malého židovského chlapca a zároveň jeho vojaci zastrelia aj Evu, ktorá chcela odniesť mŕtveho chlapca, si uvedomí svoj omyl a spácha samovraždu. Hoci  v románe nedostáva väčší priestor obuvník, komunista Maguš, jeho prítomnosť má veľký význam pri samovražedných myšlienkach Igora Hamara. Maguš ho vie kladne nasmerovať aj v tých najťažších chvíľach jeho života.

   Major už dojedol. No hliníkovú škatuľu má otvorenú. Akoby rozvažoval. Vybral z nej poma- ranč, malý pomaranč-mandarínku. Pošúchal ho dlaňami a potom si zložil škatuľu z kolien do trávy. Sluha priskočil, chcel ju odniesť, ale major nedo- volil. Rozkázal niečo pološepky a sluha sa vystrel.
   Sluha, mládenček najviac dvadsaťročný, poberá sa k židovským rodinám. Obchádza ich, obchádza, akoby niekoho hľadal. Na každej tvári spočinie.
Židia prestali jesť.
   – Du! – ukázal na chlapčeka, asi osemroč- ného.
– Du! Komm!
   Chlapča sa pritislo k matke. Mať začala ťažko dýchať.
   – No, komm, mein lieber Gott, komm! – vojak si kľukol a oboma rukami začal privolávať dieťa.
Mať si ho objala.
Vojak pristúpil k nej, dvihol jej bradu:
   – Ach, Mutter, Mutter! Keine Angst... – vy- prostil dieťa z jej objatia, vyzdvihol si ho, priložil mu prst na noštek a spravil:
   – Bzz, bzz! – Tak sa s ním hral, neprestajne bzkal a niesol ho k majorovi.
Židia sa usmievali.
Dieťa bolo prekvapené, matka vážna.
   – Verstehst du deutsch? – spýtal sa ho major, keď už pred ním stálo a prezeralo si ho zblízka.
– Ja, Herr... – chlapček sa usmial.
   – Ó! – major si ho pritiahol a držiac ho za ra- meno, spýtal sa ho:
– Ako sa voláš?
– Vilko.
– A ešte?
– Vilko König.
   – König! – major zdvihol prst a vážne zakýval hlavou. Vojaci sa rozosmiali.
   – Pozri! Čo je to? – ukázal do hliníkovej ška- tule.

– Chlieb!
– A toto?
– Sardinky.
– Múdry chlapec. A toto poznáš?
– Áno, čokoláda!
– Chceš?
   Chlapec porozmýšľal. Potom zaťal zúbky do spodnej pery,  usmial sa      a máličko zakýval hlavou.
   – Tu máš, vezmi si, – dal mu tabličku čokolády. – Dám ti aj pomaranč. A teraz utekaj! Utekaj, utekaj... – posotil ho trochu. Chlapča sa zvrtlo a be- žalo k matke.
Zahrmel výstrel. Dáko od majora.
   Dieťa ostalo náhle stáť, dvíhalo rúčky, že si ich priloží k tvári, ale sotva dosiahli prsia a len čo pomaranč vypustili zmeravené prsty, dieťa padlo na zem.
Z pištole vykĺzol obláčik dymu. Sluha si vložil zbraň do koženého puzdra.
Zapäl gombík.
– Strieľajú, – vravia tí na peróne, okolo Igora.
   – To len tak. Ako vojaci, – uspokojuje ktorýsi, ale neistota sa valí aj naňho.
   Pred Igorovým zrakom sa zjavia mŕtve okná. To sa začnú čochvíľa otvárať a do nich ako soľ do rán bude padať strach.
   Major sedí. Načahuje ruku za trávou. V zuboch má kúsky mäsa. Už me- siac sa chystá k dentistovi, ale nemôže sa vychystať. Toľko práce... a zuby ho za každým jedlom hnevajú.
   Dieťa padlo na ľavý bok. Na temene hlavy malá dierka. Krátke vlasy sú polepené krvou. Guľka vytrhla kus čela. Mozog tečie širokým otvorom ani bránou a má farbu kriedy, ktorá nasiakla vodou.
   Tvár bez čela nie je strašná. Ostala detsky krásna, len trochu prekvapená. Ani oči sa nezakalili, svietia. Akoby pozerali na žltú mandarínku – neďaleko.
Tabličku čokolády nevidieť. Tvár bez čela žaluje.
Jednu ruku má vystretú.
   Matka ani nevykríkla. Len vstať chcela a ruky vystrieť. Ale bolesť ju suro- vo sotila do trávy.
A nik ju nekriesi. Major sedí.
Deti sa trasú, plačú, s matkami by chceli splynúť v jedno telo. A tie matky
– bez duše. Vzduch lapajú ako unavené ryby, ktorým sa nedostáva kyslík.

Major sedí.
Niečo naznačil rukou. Nemohra!
Špinavozelený hmyz vystiera krídla k letu. Letí.
   V kruhu obtáča ostrov židovských rodín so zamdletou matkou. Hmyz šte- ká, kričí, samopalmi mieri do sŕdc, do hláv závermi šťuká.
Prsty na spúšti... Tvár bez čela žaluje.
A na mŕtvej koľaji stojí mŕtvy vlak.

...

   Keď špinavozelení vojaci utekali tíšiť židovské rodiny, preskakovali chlap- ca bez čela, leteli ponad neho, ako roj škaredých múch, sadajúcich na výkaly. Jeden mu čižmou už – už mal rozmliaždiť deravú a vytečenú hlávku.
Treba ho odniesť.
Nie je to hrdinstvo. Na tejto lúke už nič nemôže byť hrdinstvom. Ani smrť.
   Všetko je akosi šialene jednoduché, priamočiare, ani tie koľajnice, bežiace do diaľok.
   Ten so satanským smiechom prvý vykročil a k jeho boku sa pridružila Eva. Aj Fiedler. Len trochu zaváhal. Prišli mu na um okná rodného domu na námestí. Teraz sa v nich odráža skláňajúce sa slnko.
Okná rodného domu a stará moruša. Moruša na dvore.
Idú.
   Každý krok je vzbura. Niečo jasné začína blčať v srdciach tristo ôsmich, ktorí ostali.
– Halt!
   – Halt! Halt! – vykríkol jeden špinavozelený a kývol samopalom, akoby chcel zastaviť auto.
Major sedí.
Záujem oživil studenú tvár. Odložil steblo.
– Halt! Halt! Idú.
   Ešte niekoľko krokov ich delí od chlapca bez čela. Zohnú sa a odnesú ho. Eva sa usiluje myslieť na Igora. Ale Igora už nieto. Tam,  kde stál, je pusto  a tma.

   – Verfluchten! – samopal, pripravený na výstrel, pritisol špinavozelený na prsiach a stisol spúšť. Čierny otvor hlavne pľuje olovené guľky. Zásobník je prázdny.
Špinavozelený si utrel čelo. Major sedí.
   Ten so satanským smiechom padol na Fiedlera. Akoby ho chcel preťať telom.
   Evu odhodilo nabok. Leží na chrbte. Dvíha ruku. Padla. Už ju odznova pretíska vzduchom. Ani čo by to nebol vzduch, ale akási polotuhá hmota. Položila si ju na prsia. Odtiaľ vyteká život a na červeno farbí trávu.
   – Igor... – zašepkala Eva. Igor je tu. Vidí ho prichádzať po koľajniciach. Práve ide okolo mŕtveho vlaku a čuduje sa ostnatému drôtu v dobytčích va- gónoch.
– Igor... – Eva sa usmieva. Život vyteká, krv farbí trávu.
– Igor...
– I...
   Láska je nesmrteľná. Neumiera. Ide do hrobu. Len ide do hrobu. Neumie- ra. To iba myšlienky tlejú a ostáva z nich popol.


rozporuplnosť – ellentmondás
suchoty – tuberkulóza; tüdőbaj
rozvažovať – rozmyslieť si; mérlegel, megfontol

vyprostiť (čes.) – vyslobodiť; kiszabadít
žalovať – vádol



Úlohy
1. Kde sa odohráva dej románu a prečo práve tam?
2. Čo dostal chlapček od majora?
3. Aký mal (hlbší) zámer major, keď privolal k sebe chlapčeka?
4. Počujú spoza plota výstrely obyvatelia mesta? Ak áno, akú majú o tom mienku?
5. Vysvetlite význam nasledujúcich viet: Zahrmel výstrel. Dáko od majora.
6. Vysvetlite význam viet: Láska je nesmrteľná. Neumiera. Ide len do hrobu.
7. O čom svedčia neúplné vetné výpovede alebo jednočlenné vety?
8. Domáca úloha: Urobte krátku osnovu z oboch úryvkov podľa klasických drama- tických diel s ohľadom na základné fázy deja: expozíciu, zápletku, krízu, peripetiu a rozuzlenie.
9. Domáca úloha: Uveďte niektoré prvky lyrizovanej prózy z uvedených úryvkov.
10. Porovnajte vojnové časy v románoch Námestie svätej Alžbety a Mŕtvi nespievajú (Antológia slovenskej literatúry).

   Medzi staršiu generáciu povojnových prozaikov patrí aj Ladislav Ťaž- ký, Klára Jarunková a Andrej Chudoba.Ladislav   Tˇažký (1924 – 2011) prozaik, dramatik,
scenáista a publicista sa narodil v rodine lesného robotníka. Počas druhej svetovej vojny bol odvelený na východný front; z tohto obdobia pochádza aj významná časť jeho tvorby. Naj- častejšími tematickými okruhmi stvárňovania skutočnosti bola druhá svetová vojna a Slovenské národné povstanie.  V nich sa nachádzajú autentické a autobiografické prvky.Za svoje spoločensko-politické postoje v sedemde-
siatych rokoch nemohol dlhší čas publikovať a bol vylúčený aj zo Zväzu slovenských spisovateľov. Do literatúry sa vrátil koncom sedemdesiatych ro- kov. Debutoval v roku 1962 zbierkami poviedok. Najvýznamnejšími dielami Ťažkého sú Amenmária (1964) a voľným pokračovaním tohto románu je Evanjelium čatára Matúša (1979).    Klára Jarunková (1922 – 2005) je jedna z najprekla- danejších slovenských spisovateliek druhej polovice dvad- siateho storočia. Jej najčítanejším románom je Jediná, napí- saný pre dospievajúcu mládež. Zobrazuje každodenný život mladého človeka, vzťahy k rodičom, súrodencom, priateľom, prvé ľúbostné vzplanutia,  úvahy  o  význame  vyučovania a pohľad na vyučujúcich.Andrej Chudoba (1927)  je  predstaviteľom lyri-
zovanej prózy. Námety  pre  svoje  prozaické  práce  čerpá z dedinského prostredia. Najlepšími dielami sú poviedky    a novely, ktoré zhrnul do viacerých zbierok: Hlinené husle (1977); Konečne bude mier (1979); Krv nie je voda (1985); Zbohom, Cyrano (1986). Napísal aj román s detek- tívnou zápletkou (Nákaza, 1982) a zo školského prostredia(Stopárka, 1986).

Generácia 1956 alebo
Generácia Mladej tvorby
  V druhej polovici päťdesiatych rokov v súčasnej slovenskej próze pribúdali nové mená. Postupne ich objavovala Mladá tvorba (1956 – 1970) a neskoršie aj Slovenské pohľady. Autori spočiatku žili v tieni markantných predstavite- ľov prózy a uvádzali sa do života len útvarmi, ktoré boli prijateľné pre časo- pisy: poviedkami, črtami, reportážami a novelami. Samostatnými prácami sa prezentovali oveľa neskoršie.
  Pomalé prenikanie mladých prozaikov do súčasného literárneho diania malo viaceré príčiny. Naďalej platili prísne kritériá na jednotu literatúry podľa socialisticko-realistického chápania skutočnosti tak v ideovom, ako aj v es- tetickom ohľade. Nové prístupy sa chápali i koncom päťdesiatych rokov ako narúšanie jednotného estetického ideálu socialistickej literatúry. Nedodržanie koncepcie jednotnej tvorivej metódy malo i praktické dôsledky. Odchýlky od všeobecne uznávaných princípov socialistickej literatúry mali za následok ťažkosti s vydávaním prvých knižných prác mladých autorov. Preto niektoré prózy, napísané koncom päťdesiatych rokov, vyšli pomerne neskoro (napríklad Hykischova kniha Krok do neznáma namiesto 1959 vyšla až v roku 1963).
  Myšlienkovým východiskom týchto spisovateľov bolo popieranie predchá- dzajúceho spoločenského a literárneho obdobia. Napriek rôznym prekážkam však už mohli začať s používaním mnohotvárnejších umeleckých postupov; v centre ich pozornosti bol človek aktívny a kreatívny, pričom ožívali aj rôzne moderné kompozičné prostriedky opierajúc sa o tvorbu staršieho pokolenia (Tatarka, Bednár).

Jaroslava Blažková
(1933 Velké Meziříčí)
   Spomedzi príslušníkov Generácie 1956 našla najskôr svoj vlastný umelec- ký výraz. V šesťdesiatych rokoch bola čitateľsky najobľúbenejšou autorkou, avšak jej diela patrili medzi najdiskutovanejšie. Jej poviedky a novely balan- sujú na hranici medzi tzv. vysokou a populárnou literatúrou, medzi humorom a clivotou, medzi oficiálnym socialistickým realizmom a jeho prekonávaním pomocou tvorivej invencie.
   Námety pre svoje diela čerpá predovšetkým zo študentského prostredia veľ- komesta. Každodenné životné problémy dospievajúcej mládeže podáva expre- sívnym jazykom a neraz sa stotožňuje aj s ústrednými postavami svojich diel.

   Debutovala súborom próz Nylonový mesiac (1961). Čitateľsky je najúspešnejšia titulná novela (1965, sfilmovaná pod rovnakým názvom), ktorá za- chytáva citový život mladých ľudí. Mladá architekt- ka Vanda ľúbostné zbližovanie s kolegom Andrejom spečatí pobytom v Tatrách, kde si zrazu Vanda všet- ko rozmyslí a s Andrejom sa rozíde. Vanda totiž ešte nemá pevný životný cieľ; chce niečo nové, čo človeka neohraničuje. Dobre sa cíti vo svete vlastnej fantázie, ale vo svojom mladom veku nevie a ani nemôže ve- dieť ako ďalej. Jej protikladom je postava Andreja. Vandin vzťah k nemu je však chvíľkového rázu.
   Ďalšou zbierkou noviel bola kniha Jahniatko a grandi (1964), kde sa mladé hrdinky búria proti rodinnému prostrediu, aby potom prežívali dezilú- ziu medzi realitou a vysnívaným svetom.
   Tzv. chlapčenský román Môj skvelý brat Robinzon (1968), s témou z mest- ského prostredia, zobrazuje dvoch povahovo odlišných bratov: činorodého Ro- binzona a meditujúceho Budyho, ktorí sa uchádzajú o priazeň svojej rovesníčky. Jaroslava Blažková po dlhšom odmlčaní uverejnila zbierku Svadba v Káne Galilejskej (2001), kde sa nachádza sedem poviedok napísaných v deväťde-
siatych rokoch, titulná je však z konca šesťdesiatych rokov.
   Písala aj pre deti a mládež (Tóno, ja a mravce, 1961; Ostrov kapitá-  na Hašašara, 1962), v ktorých poznatky o prírode spostredkuje pomocou dobrodružstva. Mimoriadny úspech dosiahla humorne ladenou prózou Oh- ňostroj pre deduška (1962), kde malý Andrej zháňa s kamarátom darček na deduškove narodeniny.

Nylonový mesiac

   Už vedela, odkiaľ vyrástol jej nepokoj. Andrej bol príjemný, chvíle osa- mote boli intímne a búrlivé, ich vzťah sa vyvíjal logicky. Všetko, ako čakala. Všetko zodpovedalo jej predstavám. A ona potrebovala neočakávanosť. Ako soľ. Túžila po šialených scénach, v ktorých by bolo treba ihneď konať a bez šablóny. Zaujímali ju výnimočnosti, ľudia s neobvyklými vlastnosťami a ľud- ské súkromie s tajomstvami.
Raz jej povedal:
   – Stavil by som sa, že si v detstve pozerala cez kľúčové dierky! – Neuve- domil si, že tento sklon nezmizol, iba prerástol v čosi ako stály smäd.

   Mrzuto pozorovala, ako jeho ľúbosť zosolídňuje, ako sa o ňu trasie a vy- hýba sa pochabostiam.
Dohováral jej:
   – Nesmieš byť taká nepoddajná. Buď i trochu slabá a sladká, aby som ťa mohol chrániť. Muži radi zápasia, ale neznášajú prehru.
– Je mi fuk, čo radi muži. Zaujíma ma, čo mám rada ja!
   Ležala zababušená a mrzutá, pretože vonku svietilo slnce a ona mala ho- rúčku. Jej príslovečné zdravie nevydržalo posedenia na snehu a nočné úvahy s bosými nohami.
– Si malý sebec.
   – Pretože sa neprispôsobím inému sebcovi? Nechaj ma žiť tak, ako sa mi páči!
– Veď ťa v ničom neobmedzujem! Keby si bola iná, už by si to nebola ty.
   – Hlúposti. – Unavovali ju tieto úvahy. Aj jeho stála prítomnosť. – Poďme radšej rozmýšľať o hoteli.
   Sadol si na dlážku, chrbtom sa oprel o peľasť a kreslil. Sledovala jeho istú, skúsenú ruku. To boli chvíle, keď si vynucoval obdiv. Zabudol na ňu, list po liste sa zapĺňal čarbanicami.
   Vanda si podoprela hlavu a pozerala na drevené hrady, po ktorých plávali od- lesky svetiel. Predstavovala si, že je na lodi a jej horúčka je tropickou maláriou.
Andrej vstal.
   – Potreboval by som literatúru. Je to v úplne otvorenom prostredí. – Vzdy- chol a pozrel jej na hlavu, odrážajúcu sa od bieleho vankúša.
– Vanda.
Vo vlasoch sa jej zachytávalo slnce a blyšťalo sa tmavou červeňou.
– Vanda, spomínaš si ešte, ako nás tu prijali?
– Na deduška „poznanského biskupa“?
– Povedal som mu čosi, čo som myslel vážne. Vieš čo?
– Že nie sme deti.
– Že sa v januári vezmeme.
– To je konštatovanie, či rozkaz?
– To je pokorné popýtanie o ruku.
Zodvihol jej pevnú, malú dlaň a priložil si ju k ústam. Vanda sa zasmiala:
– Zneužívaš moju chorobu.
– Ako?
– Vieš, že som vyčerpaná a nevládna a že ma ľahšie premôžeš.
– Nehoríš vydať sa za mňa?
   – Pravdu povediac, – nadvihla sa a uprene naňho pozrela zelenými oča- mi, – nehorím vydať sa za nikoho.

Pokrčil plecami.
   – Počkaj, neber to tak... Proste, Andrej, keď ja tak nerada definitívne vzťahy...
Sucho riekol:
– Ber to ako návrh. Schváliť ho môžeš kedykoľvek.
– Musíme si kaziť dovolenku?
– Prosím. Ako si želáš. Už o tom nebudeme hovoriť. Povedala:
– Poď sem!
Oprel sa o čelo vyrezávanej postele.
– Bližšie. Postúpil o krok.
– Bozkaj ma!
Bozkal ju dlho a presvedčivo.
– Ako by si si to predstavoval?
– Manželstvo? Jednoducho by sme boli spolu.
– To je celý program? Nezdá sa ti to málo?
   Pokojne si prezeral jej krk, plecia, výstrih, za ktorým sa dvíhali zlatisté prsia.
   Pod pravým uchom mala čierne znamienko. Nikdy si ho predtým nevši- mol. Dotkol sa ho malíčkom a spomenul si na Drahu. To ona vždy túžila byť s ním a nič viac. A on jej nerozumel. Vandin chlad mu pripadal ako trest, temná spravodlivosť života, alebo naopak – jeho nelogičnosť.
– Kúpili by sme si družstevný byt, – povedal chlapčensky. Vanda zívla:
   – Nedávno mi istý človek tiež ponúkol manželstvo. Okrem bytu mi sľubo- val deti.
– Kto? Nehovorila si o tom!
   – Nezosmiešňuj sa. Povedal to žartom. Mrzký starší chlapík, ale zaují- mavý.
   Predstavila si cestu veternou ulicou, unavené oči a figliarsky úsmev, za ktorým akoby sa vždy skrývalo čosi iné.
– Veľmi zaujímavý človek.
– Raz zomrieš na tie svoje zaujímavosti.
– Každý na niečo zomiera.
   Ľahla si a zatvorila oči. Neodpovedala, keď sa jej prihováral, robila sa, že spí. Andrej sa dlho prechádzal hore-dolu, nervózne bubnoval prstami a prista- voval sa skúmavými pohľadmi na jej tvári. Potom sa aj on uložil na pohovku
a zaspal.

   Vanda ticho vstala, obliekla sa a na zoslabnutých nohách zbehla poslať pozdrav medičke Dite. Napísala.
   „Je tu krásne, zažila som úžas na kopanici. A. je milý, ale bezpečne veslu- je k štandardnej nude. Podrobnosti doma.
Vanda.“


invencia – vynachádzavosť, dôvtipnosť; találékony ság, leleményesség
grand – veľkorysý človek, gavalier; előkelő, nagyvilági személy
dezilúzia – rozčarovanie; kiábrándultság, csaló-
dottság

Úlohy

činorodý – tvorivý, aktívny; tevékeny
výnimočnosť – nevšednosť, neobyčajnosť;
kivételesség
peľasť – bočná doska postele; ágydeszka mrzký – škaredý, ošklivý, nepekný; csúnya, zord medička – orvostanhalgató nő

1. Prečo Vanda nehorí vydať sa za Andreja? Čo sľubuje mládenec Vande, keď sa  za neho vydá?
2. Prečo vystupuje v románe rozprávač v tretej osobe?
3. Zdôvodnite význam týchto viet: „Buď i trochu slabá a sladká, aby som ťa mohol chrániť. Muži radi zápasia, ale neznášajú prehru“.
4. Vysvetlite význam vety: „A. je milý, ale bezpečne vesluje k štandardnej nude“.
5. Rozpovedzte svojimi slovami dialógy vyskytujúce sa v Nylonovom mesiaci a ro- máne Môj skvelý brat Robinson (Antológia slovenskej literatúry).


Anton Hykisch
(1932 Banská Štiavnica)

  Okrem Blažkovej do tejto literárnej skupiny pat- rí aj Anton Hykisch. V oficiálne prvom románe Sen vchádza do stanice (1961) autor zápasil s mravnými životnými zásadami a ľúbostnými motívmi. Dej tejto prózy sa odohráva za jeden večer a jednu noc. Nej- de tu len o ľúbostný zážitok mladého inžiniera, ale aj o kresbu viacerých postáv z okolia železničnej stanice. Pôvodným debutom mala byť kniha Krok do ne-
známa. Táto próza mala vyjsť v roku 1959, ale verejnosť ju dostala do rúk po určitom prepracovaní až o štyri roky neskôr. Hlavná postava románu Tomáš Lahuta po skončení vysokoškolských štúdií prejde traumatizujúcim sklama- ním. Zistil totiž, že skutočnosť vyzerá inak, než mu ju predstavovala škola.

   Generačné pocity a vlastnú skúsenosť s komunistickým režimom pri-  blížil v čiastočne autobiograficky ladenom románe Námestie v Mähringu (1965).
   Pozitívnejšie ako prózy zo súčasnosti, prijala kritika Hykischove his- torické romány Čas majstrov I. – II. (1977; 1983) a Milujte kráľovnú... (1984).
   Román Čas majstrov čerpá námet z umeleckého prostredia Banskej Štiav- nice na prelome 15. a 16. storočia. Okrem historických faktov sa Hykisch za- meral najmä na vykreslenie hlavnej postavy románu majstra maliara Šebasti- ána. Zobrazil ho ako človeka, ktorý sa pohybuje medzi svojimi umeleckými túžbami a konkrétnym sociálnym začlenením.
   Postava panovníčky Márie Terézie ho inšpirovala k historickému románu Milujte kráľovnú..., na pozadí ktorého zobrazil aj tereziánske obdobie Slo- venska.
   Ďalším Hykischovým dielom je novela Naďa (1964) s vysokoškolskou tematikou, kde poslucháčky ekonómie absolvujú prax v priemyselnom závo- de. Do popredia sa dostáva citovo založená dievčina Naďa, ktorá verí svojej profesionálnej budúcnosti, ale hlavnú oporu hľadá v ľúbostnom vzťahu. Jej vzťah ku knihovníkovi Róbertovi, vzdelanému tridsiatnikovi, ktorého vylúčia pre jeho problémový vzťah k životu, jej prináša viac ťažkostí než radosti.
   Román Atómové leto (1988) je beletrizáciou aktuálnych udalostí v spo- ločnosti. Hykisch je aj autorom cestopisných reportáží z Kanady (v rokoch 1993 – 1997 bol veľvyslancom Slovenskej republiky v Ottawe), Číny a niekto- rých krajín juhovýchodnej Ázie. Písal aj sci-fi poviedky, pestoval literatúru faktu a zaoberal sa aj s detektívkami a esejmi.
   V oblasti literárno-dramatických žánrov pre rozhlas napísal poetickú drá- mu o smrti matky, sci-fi hru o morálnej otázke, ako aj hru pre mládež (Také čudné rozhovory, 1988).


Atómové leto
   Popoludňajšie slnko padalo do pretekajúcich pivových krígľov, nezachy- tilo sa v hustej pene, prešuchlo sa cez sýtu žltú, poskočilo po kvapôčkach oroseného skla a v tisícerom lome sa uchytilo na ženinej tvári. Klára nerestne prižmúrila oči, počúvala nesúvislú vravu, čľapot tečúcej vody vo výlevke    a neustály štrngot ťažkých pollitroviek.
– Akože sa volá tento... – naklonil sa k Tónovi Činčilovi.
– Volá sa U grófa.

   – U grófa? – rozosmiala sa. Priložila si pohár k ústam a odhodlane si glgla piva. – Čudné. – A znova sa dôverne naklonila k mladíkovi: – A vravíte, že je to najšpinavší, najhorší... najdivokejší pajzel Pohroniec?
   – Teraz poobede ešte nie. Ale večer, to by ste videli, – žmurkol na Kláru a poobzeral sa s dávkou hrdosti, lebo sa mu zdalo, že obdivné pohľady všetkých chlapov naokolo sa obracajú na ňu. Teraz vás tu nikto nenájde, ani nespozná.
   – Viete po koľkých rokoch pijem pivo? Na pivo sme chodili občas ešte ako študentky v Bratislave.
   Opierala sa o pult s pooblievaným umakartom, chcela sa skrčiť. Pult mal byť ako zákop. Okrem výčapníčky a umývačky pohárov tu nebolo ani jednej ženy.
   – Prečo ste ma sledovali až do kultúrneho domu? Chceli ste knižku? Bola by som vám povedala: Ľutujem, vážený súdruh, v dôsledku vernisáže je kniž- nica zatvorená.
   – Nechcel som knižku. Povedal som vám predsa, že viacej do vašej kniž- nice...
– Po celý čas ste kráčali za mnou. Obzerali ste si ma. Zvárač čušal.
– Nedáte si ešte jedno?
– Veruže dám. Ale zase len malé... Som fajn kočka, však?
– Ste – zamrmlal Tóno.
   – Nie som, – pokrútila hlavou Klára. – Správne kočky nechodia na pivo, ale do kaviarne a chlípu pepsinu.
– So sviečkou... s kláštorným červeným.
– Aký znalec žien!
   – Všetky baby... totiž... dievčatá z riaditeľstva sa tým nadájajú. Alebo čin- zánom.
   – Nejdete po pivo? Ale túto rundu platím ja... Totiž vy, ale ja vám dám teraz peniaze.
   Tóno sa uráža a pomaly sa vzďaľuje k výčapnému pultu, pričom po očku sleduje, či niekto knihovníčku neohrozuje. Klára sa povzbudivo usmieva.
   – Aký dobrý pocit byť pod záštitou. Sľúbili ste mi predsa, že ma ochráni- te, – obzrela sa. Prvá zmena pivárov, penzisti, boli takí zahĺbení do žltkastých hlbín, že vnímali iba bezprostredné okolie umakartu.
Tóno Činčila sa vrátil s pivami a položil ich medzi Kláru a seba.
   – Keď ste sa zrazu na ulici zastavili a ja som takmer nosom vrazil do vás, vyhŕkli ste: Ach, to ste vy?... Klamali ste. Vedeli ste, že idem za vami.
Klára sa rozosmiala. – Pravdaže som vedela. Žena cíti, keď ju niekto sleduje.
– Vraví sa tomu obdiv.

– Ale čo? A minule ste mi nabrýzgali.
   Hľadel na ženu z profilu. Očami bojazlivo prechádzal po jej obnaženom chrbte. Vzrušujúca krivka sa skryla pod napnuté dámske nohavice. Klára ne- vdojak prestúpila z nohy na nohu a Tónov zrak bol tak vystavený novšie- mu pokušeniu. Chlapec pocítil zvieravý náraz v tele, sčervenel ako paprika. S hrôzou sa sústredil, aby sa v jeho organizme vôbec nič nedialo, čo sa mu však vymykalo spod kontroly. Rýchlo sa chopil krígľa a hltavo sa napil.
Klára sa pozrela na drobné hodinky na ruke.
   – Ale blicujeme, však?... Čo sa tvárite tak nechápavo? Vy ste v škole ne- blicovali? Dáko sa s tým zváraním nepretŕhate.
– Zase ma spovedáte, pani. Mám po nočnej.
   – No prosím a aký čerstvý. Aj ženy prenasleduje po uliciach! Vy ste steles- nené kráčajúce hrdinstvo, pán Činčila!... A čo tak poobede knižočku, troška vedy a kultúry? Čo Vynálezcovia Damoklovho meča? Už sa vám nežiada Rutheford, Hahn, Fermi!... Božský Einstein! Najprv vymyslí teóriu a potom oroduje u prezidenta, aby bombu nezhodili. Typická chlapská logika!
– Už zase začínate?
   – Pri pivečku sa predsa patrí hádať! Chlapi pri pive riešia všetky svetové problémy, či nie?
– Neviem, pani. My pri pive čušíme, alebo tárame... o babách.
– A teraz, keď ste s „babou“?
   – Nevravte tak. Vám sa také slovo nehodí do úst. – Hladkal orosený pohár a prstom čmáral vlnovky po skle. – Čo by som vám chcel povedať, aj tak ne- poviem.
– Prečo? Smelec, ktorý oslovuje na ulici...
– Neklamať. Vy ste ma oslovili.
   – Ja? Hádam si nenamýšľate? – Zamračil sa. – Nemali by ste ma urážať. Kto krúžil okolo knižnice, kto sa táral po námestí a pred kultúrnym domom?
– Chcel som ísť na výstavu.
– Radšej ste vyčkali vonku a potom v rozhodujúcej chvíli ste stratili odvahu. Tóno Činčila sa pozrel na hodiny nad výčapom.
– Dokedy pracujete?
   – Do štvrtej. Úradne. Ale vyčkávať  ma  by  som  vám  neodporúčala. Po prvé, mám výhrady voči ľuďom z atómky... Ticho, upokojte sa!... Už som vám svoj názor povedala, za dva týždne som ho nezmenila.
– A po druhé?
– Vy si naozaj namýšľate. Nie som... Nechodievam do Hronky na pivo,
– uškrnula sa. – Mám dve deti. A muž zvykne po mňa chodiť do knižnice. Berieme si deti po ceste a porobíme nákupy. Spolu.

– Rozumiem. A dnes?
   – O štvrtej vás opustím, pán gróf. Letím do škôlky. My sa totiž s mužom striedame. Dnes mám službu ja.


neresť – mrzkosť; gyarlóság, bűn
výlevka – odtok vody; lefolyó
pajzel – špinavá, smradľavá miestnosť umakart – umelá hmota natiahnutá na stôl vernisáž – slávnostné otváranie výstavy;
tárlatnyitás

Úlohy

záštita – ochrana, podpora, patronát;
  védelem, védnökség nabrýzgať – vynadať; lehurrog nevdojak – nechtiac; akaratlanul
blicovať – zámerne vynechávať školu, zanedbávať povinnosti

1. Opíšte piváreň, kde sa zišli Tóno Činčila a Klára.
2. Aké „svetové problémy“ riešia chlapi pri pive?
3. Na základe úryvku pripravte rozhovor medzi Tónom a Klárou.
4. Aké spomienky napadli Kláru pri ich stretnutí?
5. Referujte podľa úryvku Hykischovho románu Čas majstrov (Antológia sloven- skej literatúry) o historickom období a historických protagonistoch Uhorska. Aký- mi prostriedkami zobrazuje realitu a históriu?


Ján Johanides
(1934 Dolný Kubín – 2008 Šaľa)

   Ján Johanides debutoval zbierkou piatich noviel Súkromie (1963), kde badať vplyv literárneho exis- tencializmu (Camus, Sartre) a francúzskeho nového románu. Všíma si ľudí s ťažkými, až tragickými osud- mi, pričom sa protagonisti musia zmieriť so svojím osudom.
   Johanides v ďalších prozaických dielach Podsta- ta kameňolomu (1965) a Nie (novela, 1966) expe-
rimentuje. V oboch prípadoch je v popredí pozornosti surrealistická metóda stvárňovania skutočnosti. Postavy tu strácajú svoju ľudskú podstatu (ženská postava sa menuje len skratkou L.). Pomocou symbolov, znakov vyjadruje krízové mravné pocity moderného človeka. Problematika osamelosti, úzkosti a strachu dominovala v súbore prozaických a dramatických textov Podstata ka- meňolomu, ktorou sa posunul k tzv. absurdnej literatúre. Johanidesove texty sa stávali kompozične a štylisticky prekomplikované a menej zrozumiteľné, pre- to začiatkom sedemdesiatych rokov sa autor vracal do literatúry veľmi ťažko.

   Autorovým ďalším dielom je Balada o vkladnej knižke (1979), kde zo- brazuje mravnú prázdnotu malomeštiackej rodiny, v ktorej neplatia bežné me- dziľudské vzťahy a vládne len zákon peňazí. Román Marek koniar a uhorský pápež (1983) zavedie čitateľa do obdobia Dóžovho sedliackeho povstania. Slo- ny v Mauthausene (1985) evokujú spomienky na koncentračný tábor, pričom pacifisticky odmietol všetky formy násilia a intolerancie. V Najsmutnejšej oravskej balade (1988) sa autor vracia do minulosti, približuje takmer dve sto- ročia oravského života a rozpráva o mravnom probléme tamojších obyvateľov. Súčasnú drsnú realitu zobrazil v novele Kocúr a zimný človek (1994), komunistickú totalitu odmietol zase v próze Trestajúci zločin (1995). Autor v novele Trestajúci zločin využíva monologický spôsob rozprávania. Pán Klementini sa chce dozvedieť od rozprávača o minulosti svojich rodičov – obetí politických procesov v päťdesiatych rokoch. Návšteva je podnetom na vyrozprávanie vlastného krutého osudu, ale aj svedectvom o nespravodlivosti v spoločnosti, v ktorej žil. Hrdina, sám syn komunistu, ktorý bol neskôr väz- nený a popravený, je taktiež dlhé roky väznený. Rozprávanie púta pozornosť a vyvoláva dojem istého napätia. Johanides písal aj eseje, dramatické práce
pre rozhlas, televíziu a divadlo.


Marek koniar a uhorský pápež

   Kardinál vstúpil do alkovne určenej pre čakajúcich – hoci to vôbec nebý- valo jeho zvykom – s očami, v ktorých sa zračila horúčka a preriekol potichu:
„Povedali mi, že ma čakáš. No poď!“
   Keď sa Marek ocitol v budínskej pracovni prímasa Uhorska, pocítil ur- čitú úľavu, ktorá asi vyplývala z možnosti začať konať. Kardinálova bystrá  a činorodá sedliacka tvár sa ponášala na bežnú tvár sebavedomého, od zeme- pána nezávislého, prefíkaného a chamtivého, ale dobrého gazdu, ktorý sa zo všetkých svojich síl venuje svojmu hospodárstvu a bez zábran preň chytračí, kdekoľvek sa mu len pre to naskytne beztrestná príležitosť. Dokazovala, že prímas miluje dobrú kuchyňu a vzbudzovala dojem, že sa vždy predtým, než započal riešiť voľajaký pomyselný uzol, zakaždým dosýta najedol. Z plnokrv- nej roľníckej tváre zásadného človeka, ktorý nevedomky neuznáva pravidlá, čo majú výnimky, z krátkozrakých očí bez podedenej prejemnenosti, bez ná- klonnosti k neprimeranej precitlivenosti a zdá sa, že i bez vrodeného zmyslu pre zbytočnú surovosť, sa upieral nedôverčivý, akoby odjakživa pražiadny odpočinok nepoznajúci pohľad, čo si oddychuje od jednej činnosti v druhej

a čo v človeku zanecháva dojem, zrovnateľný len s pocitom, aký vzniká pri sústredenom vnímaní chodu bezchybného strojčeka.
„Eminencia: dovolil som si vás navštíviť – „
„Ad rem,“ povedal prvý kardinál Uhorska s odmeraným úsmevom.
   „Minulý rok sa ma vaša eminencia spýtala, či by som nemal čas venovať sa aj vašim koňom – „
„Presne tak. Ad rem.“
   „Lenže vlani,“ pokračoval Marek, „som nemohol dať jeho eminencii tú odpoveď, ktorú by jeho eminencia chcela počuť.“
   „Jasné. Prišiel si mi povedať, že teraz už máš čas. – Ďalej,“ povedal kar- dinál a jeho zrak pozoroval Marka bez osobného záujmu k tomu, čo vyslovil. Kardinál premýšľal práve nad tým (a žasol z okamihu na okamih), ako začí- nal: ako sa vôbec mohlo v tomto živote niekde a niekomu prihodiť, že stúpal tak nahor. Vyvolený? Prečo práve k nemu a za ním – už od mladosti – prichá- dzalo toľko výnosných príležitostí zo všetkých kútov Uhier, hoci vlastne ešte nemal nijakú zvláštnu povesť a bol začiatočníkom. Veď sa nenarodil s erbom. Kto o ňom vedel? Kto ho komu odporúča? Akej skupine ľudí bol sympatický a prečo?, keď on sám tú skupinu nepoznal. Nemal sa cítiť sám pred sebou ako zásvetná bytosť? Usmial sa. Ako zásvetná bytosť, ktorú tu už očakávali záľahy ľudí, no tí ľudia si to ani neuvedomovali a vedeli, že sú pre neho už len vopred ohlásenými stránkami, rovnako ako obrovské uzlové udalosti – to veľké pís- mo dejín – zasadené v jednotiacej ploche európskeho času.
   Marek už predtým vybadal, že kardinál o čomsi závažnom premýšľa, pre- to povedal len na pol úst a so sklonenou hlavou: „Nech eminencia dovolí, aby som mohol byť presný.“
„Tak. Tak. Dobre. Syn môj, „ odvetil kardinál.
...
Bol si vedomý, že nevstúpil zadarmo doprostred tejto Európy, kde si môžu
dovoliť čosi cítiť (a mať zaplatený čas na to, aby to cítili) iba takí, ako je naprí- klad on sám. Kardinál si uvedomoval, že sa narodil v tomto večne plátanom Uhorsku (z ktorého však všetko vidieť – no najmä Európu tak, ako asi vidieť ostrie kresby okolostojacich vecí – cez znetvorujúcu oblosť skla bachratej fľaše naplnenej kalnou vodou alebo burčiakom). Neraz cítil, že sa síce uberal likna- vodôstojným, služobným postupom a trpezlivým očakávaním, ale že odrazu sa pred ním – ako prudko otvorená kniha – objavilo schodište a že stúpal do spo- ločenstva šľachty, v ktorom postupoval ďalej do výšky. „Boh ma nútil klusať. Viem. Ale keď som už bol presvedčený, že som musel bežať len preto, aby som sa stal nástupcom svätého Petra, tak naraz...“

...
Kardinál uprel oči na Marka a spýtal sa láskavým hlasom, tým druhom
tónu svojho hlasu, ktorý považoval za neodolateľný a sám sa už niekoľkokrát presvedčil, že s ním má odjakživa ten najlepší výsledok:
   „Tak ako, Marek? – Už vieš presne, čo mi chceš ďalej povedať? – Alebo chceš, aby sme ešte – trošku počkali?“
„Ako myslí vaša eminencia,“ odvetil Marek.
   „Som ozaj – ale skutočne naozaj rád, že mi spravíš takú radosť. – Je to – pre mňa... nebudeš veriť, ale ozaj pocta. – Aj keď som kardinál.“
   „Ďakujem, vaša eminencia,“ povedal Marek sluhovsky poníženým, ale neúprimným hlasom, ktorý sa dosť ponášal na zašomrané dvojslovné poďa- kovanie koledujúcich chlapcov, oblečených za Troch kráľov a kardinál si    s neveľkým úspechom predstavil svoju rozľahlú stajňu.
...
   „Marek,“ spýtal sa odrazu kardinál s vášnivou nedočkavosťou prestupu- júcou hranicu taktiky, ktorú len z dvoch tretín vládal odtajiť jeho poslušný  a nesporne obrovský talent v zatušovávaní spontánnych prejavov svojho vnút- ra: „Nechcel by si prejsť od jeho jasností (Zápoľského, pozn. autor), nášho mi- lého priateľa, do mojich služieb? Ak áno – všetko ostatné zariadim!“
   Marek si vôbec nepovšimol prízvuk unáhlenej a prezradenej náruživosti v kardinálových slovách, pretože ho prekryl neočakávaný obsah výzvy, ktorá sa Markovi videla ako stvorená pre jeho cieľ. V okamihu zvážil – proti i za – a v duchu ohmatal všetky hrany tohto možného kameňa úrazu. Preriekol      s najväčšou a pritom úprimnou pokorou, akej bol schopný: „Bol by som na- vždy poctený dôverou, ktorou by ma vyznamenala vaša eminencia.“ Sám Marek bol prekvapený, že použil ten dvorný a vypĺznutý rečový obrad, ktorý sa mu zo srdca hnusil. V jeho zraku sa objavil ľahký údiv nad sebou a kardi- nála zmáhala činorodá blaženosť, akú neprežíval už odvtedy, čo sa stal pápež- ským legátom poslúchajúcim svojho soka.


pacifizmus – polgári, liberális irányzat, amely a min- denáron való béke jelszavával mindenféle háborút ellenez
kardinál – bíboros
alkovňa – výklenok; alkóv, fülke = a szobának fülke- szerűen elkülönülő ablaktalan része
prímas – prvý arcibiskup v krajine; a legmagasabb rangú főpap

úľava – zmenšenie starostí, povinností;
megkönnyebbülés
chamtivý – ziskuchtivý, hrabivý; kapzsi chytračiť – ravaszkodik, ügyeskedik pomyselný uzol – zdanlivý, vymyslený problém;
képzeletbeli csomó(pont)
precitlivenosť – priveľmi citlivý;
túlérzékenység





ad rem – k veci; a dologhoz (tartozik), a tárgyra (tessék térni)
výnosný – ziskový; jövedelmező, hasznot hajtó
záľaha – hromada, kopa, veľké množstvo;
tömeg, sereg, sokaság

liknavý (čechizmus) – pomalý, ťarbavý, zdĺhavý, nepružný; lassú, esetlen
legát – (pápežský) vyslanec, splnomocnenec;
a pápa személyes követe



Úlohy
1. Ktoré výrazy napovedajú, že tu vystupujú historické osobnosti? V ktorom historic- kom období sa odohráva dej a kto bol vtedy kardinálom v Uhorsku? Využite zna- losti z histórie.
2. Nájdite v úryvku miesta, z ktorých dýcha duch histórie.
3. Opíšte povahu Mareka, ako sa správa pred kardinálom.
4. Akú úlohu plnia zložené súvetia u Johanidesa? Na základe niekoľkých viet určte ich význam – kladný aj záporný.
5. Akými interpunkčnými znamienkami sa v úryvku tvoria vsuvky? Vyhľadajte ich   a uveďte ako príklad.
6. Vyhľadajte v úryvku vety s prechodníkom a príčastiami. Utvorte zo slovies z pr- vých piatich viet prechodníky a príčastia.

Do Generácie 1956 patrí aj Ján Lenčo.

  Ján Lenčo (1933) sa vo svojich dielach vyznačuje mozaikovitosťou. Jeho najvýznamnejším románom je Roz- pamätávanie (1978) zo stredoškolského prostredia. Histo- rické práce situuje do staroveku; napísal dobrodružný román pre mládež o Daidalovi a Ikarovi, román o argonautoch (Zlaté rúno, 1979) ako aj román inšpirovaný Homérovým eposom (Odyseus, bronz a krv, 1982).

Literatúra šest’desiatych rokov


  Mladí spisovatelia sa začali spájať preto, lebo boli nespokojní s výsledkami predchádzajúcej generácie a pociťovali neistotu, ako ďalej. Nastupujúce po- kolenie odmietalo súdržnosť s predošlými literárnymi skupinami. Na začiatku šesťdesiatych rokov sa zrazu prihlásilo niekoľko významných osobností, ktorí síce boli nejednotní, ale predsa od predchádzajúcej generácie sa odlišovali dvo- jakým spôsobom:
  a) v sústredenejšom pohľade na psychologické, mravné a filozofické otázky človeka;
  b) cez vlastné experimenty sa usilovali vyrovnať sa so súčasnou európskou literatúrou.

Vincent Šikula
(1936 Dubová pri Modre – 2001 Modra)

   Je považovaný za tradicionalistu a zároveň nováto- ra modernej slovenskej prózy. Pestuje psychologický realizmus s využívaním lyrických prvkov v rozpráva- ní. Nadviazal na tradície štyridsiatych rokov a lyrizo- vanej prózy, preto jeho zobrazovacie metódy skutoč- nosti vykazujú príbuzenstvo s Kukučínom, Tajovským či Hronským.
   Historické udalosti sleduje z pohľadu obyčajného človeka, ktorý nielen pretrpel, ale aj tvoril históriu. Prostý človek je teda nositeľom skutočných etických hodnôt.
   Šikula vstúpil do slovenskej literatúry v prvej polovici šesťdesiatych ro- kov. Prejavilo sa uňho rozprávačské majstrovstvo. Stvárnil pocitový svet vte- dajšieho mladého človeka. Debutoval zbierkami krátkych próz Na koncer- toch sa netlieska a Možno si postavím bungalov (obe 1964). Táto lyrickosť sa prejavuje aj v ďalšej novele S Rozarkou (1966), kde zachytáva tragický osud duševne postihnutej dievčiny Rozarky, ktorá myslením ostáva na úrovni dieťaťa. Po smrti matky sa jej ujíma brat Ondrej, ktorý celý príbeh porozprá- va. Rozarka vníma svet pocitovo. Ondrej ju chápe, ale i napriek nezištnej starostlivosti nedokáže prijať jej svet, preto ju odvádza do ústavu.

   V sedemdesiatych rokoch Šikula vydal trilógiu Majstri (1976), Muškát (1977) a Vilma (1979). Prvá časť trilógie je zasadená do obdobia Sloven- ského štátu a začiatku SNP. Viaže sa na oblasť západného Slovenska (medzi Modrou a Trnavou) a na tesársku rodinu Guldánovcov. Obraz slovenskej de- diny pred príchodom vojny podáva Šikula v humorných polohách. Druhý diel opisuje udalosti okolo najmladšieho Guldána Imricha, ktorého príbeh  sa uzatvára smrťou po návrate domov (tretí diel). Udalosti SNP sú videné pohľadom „zdola“, očami prostého človeka, ktorý sa musí vyrovnať s touto historickou udalosťou. Keďže udalosti sú stvárňované zo zorného uhla ne- hrdinského, obyčajného človeka, povstalca, jeho knihy vzbudili odmietavé stanovisko kritiky.
Začiatkom  deväťdesiatych  rokov  vychádza  Šikulov  román Ornament
(1991), ktorý začal písať ešte v polovici šesťdesiatych rokov. Po nástupe
„normalizácie“ sa toto dielo priradilo k tzv. priečinkovej literatúre. Román  je kritikou totalitných pomerov a praktík ŠtB. Prináša svedectvá o zlyhaní ľudského faktoru v týchto pohnutých časoch. Jeho voľným pokračovaním je novela Veterná ružica (1995). Toto dielo je ojedinelou obžalobou dobového režimu a závažnou správou jednej generácie o ťažkej pozícii v zápase o svoju vlastnú identitu s totalitnou mocou.
   Medzi jeho najznámejšie prozaické diela pre deti a mládež patria knihy Pán horár má za klobúkom mydleničku (1965), Prázdniny so strýcom Rafaelom (1966), Ďuro, pozdrav Ďura (1978).

Majstri

   Poponáhľali sa a  popoludní  boli  s  prácou  hotoví.  Pozbierali  náradie a chystali sa na odchod. Opäť k nim prišiel sedliak, spokojne si obzeral stodolu a veselo si pohvizdoval. Imro mu zahvízdal druhý hlas a sedliak sa ešte väč- šmi rozveselil. Pošúchal si ruky a povedal: – Tak ešte toho škridliara!
   Majster zdvihol zo zeme plecniak, v ktorom mal tesárske náradie, usmial sa a povedal: – Tak! A je to! Zas máme za sebou peknú robotu!
Sedliak vytiahol peňaženku. – Môžeme vyúčtovať.
   – Ľahko vyúčtujeme, – povedal majster. A myslel si: „Načo o tom rečniť? Veď vieš, koľko máš dať. Dohodli sme sa už pred týždňom. Daj peniaze a pôj- deme spánombohom!“ Potom povedal nahlas: – Ak chcete, môžete dať aj viac. Sedliak pohodil hlavou a dobrosrdečne sa usmial. „Prečo by som nedal?
Ale ktovie, čo by si povedal, keby som dal menej? Veď aj v mojej peňaženke je peniazom dobre.“

   Začal počítať. Poslednú stovku držal v ruke dlhšie, ani čo by sa s ňou ne- mohol rozlúčiť. Potom však pridal ešte jednu. – Nech to čert vezme! Aspoň ma nebudete ohovárať. – Veselo do seba vtiahol vzduch voňajúci živicou, no neskôr si uvedomil, že mu za stovkou, ktorú dal majstrovi navyše, začína byť ľúto.
Majster zhrabol peniaze a bez prepočítania ich strčil do vrecka.
   „Chrapúň! Ani ich neprepočítal!“ hneval sa sedliak, ale majster jeho hnev nezbadal.
   – Poďte! – vravel sedliak. – Žena čosi prichystala. – „Ešte sa tu aj nažerú!“ Zaviedol ich do prednej izby, a to už dačo znamená, keď sedliak zavedie hostí v robotný deň do prednej izby. Podistým sa chcel ukázať a mal sa čím: stôl sa len tak nadúval jedlami a gazdiná ešte stále čosi znášala, veselo rapotajúc, že by pri nej aj chorý alebo prejedený človek dostal chuť na jedlo. Majster iba teraz videl, že pracovali naozaj u poriadneho a bohatého gazdu, ktorý si má z čoho dožičiť, nebodaj si aj dožičí, hoci teraz sa za jedlom bohvieako nena- ťahuje. Iste je na fajnové veci zvyknutý. Aj to je dobrý znak, že sa neponáhľa a netrtoší s robotou, veď robota neutečie; poriadny sedliak vie, že dva-tri razy do roka alebo i častejšie treba si nájsť čas pre hosťa.
   – Mysleli sme, že budete štyria, – vravela gazdiná. – Aj sme sa na štyroch pripravovali.
   Majster sa trochu zľakol. Myslel, že bude musieť vysvetľovať, prečo Ondro s Jakubom neprišli.
   – Janko, len ich ponúkaj! – gazdiná posmeľovala manžela, no nebadane naňho zazrela: „Huľo! Načo toľko slopeš?“
   – Vidím, gazdiná, že sa vám dobre vodí a že máte všetkého dosť, – majster ukázal rukou na stôl. – Chystali ste pre štyroch, ale uhostili by ste aj desia- tich.
   – Dobre sa nám vodí, – ozval sa sedliak. Bol presvedčený a tešil sa, že chvála na jeho gazdovstvo bude sa stupňovať.
   – Ani my sa nemáme najhoršie, – vravel majster. – Ak chceme, robota nám ide. Imro je z mojich synov najmladší. Ale robote začína rozumieť lepšie ako ja.
„Načo to hovorí?“ začudoval sa Imrich, hoci mu pochvala zalichotila.
   Sedliak vravel: – To sú veľké slová! Musíme si vypiť! – A až keď držal pohárik, uvedomil si, že majstrove slová vzal na seba neprávom. „Čo je to len za majstra? Veď ten skáče od piateho k deviatemu a potom zas naopak!“ – No na zdravie! – Samoľúby gazdov úsmev premenil sa na úsmev na Imricha.
   – Len sa ponúkajte! – usmievala sa aj gazdiná. – Idem pozrieť na stodolu, veď som ju ešte ani poriadne nevidela.

   Gazda ani čo by chcel ísť za ňou. – Milka, choď! – vyprevádzal ju pohľa- dom, ba urobil pod stolom krôčik tam i späť. – Potom prídem za tebou.
Pri dverách sa obzrela a zase jej nebadane šklblo v očných kútikoch: „Neo- pováž sa ožrať!“
   On akože nič. Keď bola na dvore, znovu ponalieval. – Majster, počuli ste? Treba si spraviť náladu, lebo aj keď sa nám dobre vodí, aj keď vidieť za nami robotu, bez dobrej nálady nemá človek zo života nič. Ja si rád vypi- jem. – A vypil.
   Majster to prijal s porozumením, ale na svoj pohárik zabudol. Opäť sa ho začal zmocňovať nepokoj. Kde sú tí dvaja? Kde je Ondro a Jakub? Nebolo by krajšie, keby tu sedeli všetci štyria? Koľkokrát takto sedeli a im je teraz všetko jedno, nič ich nemrzí, len nech sú z domu preč a nech im už nikto  nerozkazuje.
   Sedliakovi sa rozviazal jazyk, ale majster ho prestal počúvať. Zato mu však prikyvoval. Prikyvoval aj vtedy, keď nebolo treba.
Imrich to zbadal. Upozornil otca, že by sa už mohli zdvihnúť.
   – Aj náladu si treba spraviť, aj oddýchnuť si treba, – mudroval sedliak. – Ale ináč, môj hlavný názor je taký: treba viac robiť a menej rozmýšľať.
   Azda na niečo naráža? Veď človek stále rozmýšľa. Aj pri robote. Niekedy aj v spánku. Čo môže taký hlupák vedieť?
   – Pekná myšlienka zjaví sa aj hlupákovi, – vravel sedliak ďalej. Netušil, že aj jeho majster označil za hlupáka. – Lenže čo s ňou? Človek musí vedieť, kedy a ako ju využiť. Mne stačí vedieť, kedy mám poorať a zasiať a o iné sa nezaujímam, lebo aj to viem, že mnoho myšlienok škodí. Vážne hovorím. Môžete mi veriť.
– Počúvam vás. Hovorte!
   – Zasial som skorý jačmeň, ale bol riedky, zle sa prichytil, preto som sa poponáhľal s kosbou, aby som mohol nasiať do strniska ďateliny. Tri razy spŕchlo a teraz ďatelina je ako maslo. Budúci týždeň ju doveziem.
   „Naozaj je hlúpy. Rozumie iba ďateline. Ale aj tak je dobre. Aspoň je sám so sebou spokojný.“ – Koľko máte rokov? – spýtal sa majster.
   – O štyri roky budem mať päťdesiat. Nebude to obyčajná päťdesiatka, ale strieborná. Na päťdesiatku mi aj strieborná svadba vychádza.
   „Somár! So všetkým sa chváli. Vraví, že človek nemá rozmýšľať a možno už pred dvadsiatimi piatimi rokmi myslel na päťdesiatku. Možno sa oženil iba preto, aby si päťdesiatku postriebril. Rozmýšľa viac než dosť, lenže iba jedným alebo dvoma mozgovými kanálmi. Ale prečo sa naňho hnevať? Nech sa teší a nech mu je dobre.“ – To je pekné. Celkom pekne ste si to v živote zariadili. – Majster sa poobzeral. – Teraz vám to už môžem povedať: Aj pek-

nú a šikovnú ženu ste si vybrali. Vaša žena nie je na zahodenie. – „Somár, len sa teš.“ – Mohol som na nej oči nechať!
   – Len ju neprechváľte! – usmieval sa sedliak. – Ženu netreba nahlas chváliť.


tradicionalista – zástanca, prívrženec tradícií;
hagyományőrző
nezištný – nesebecký, obetavý; önzetlen
priečinok – zásuvka; fiók



Úlohy

veterná ružica – mechanizmus s grafickým zázna mom vetrov; szélrózsa
mydlenička – kavyľ (v botanike); árvalányhaj
trtošiť (s robotou) – pomaly, zdĺhavo, ťarbavo (pracovať); piszmog
strnisko – pole po skosení; tarló

1. Úvodzovky zväčša slúžia v románe na vyjadrenie určitých pocitov a duševných pohnútok. Preukážte toto tvrdenie cez osobu bohatého gazdu a majstra Guldána.
2. Vysvetlite frazeologickú jednotku skáče od piateho k deviatemu.
3. Čo naznačovala nebadane žena gazdovi, keď vyšla z kuchyne? Kam odchádzala?
4. Koľkí boli alebo mali byť (aj menovite) Guldánovci?
5. Vytvorte voľný dialóg medzi gazdom a majstrom na základe poslednej časti úryvku.


Rudolf Sloboda
(1938 Devínska Nová Ves – 1995 Devínska Nová Ves)


   Literárny svet Rudolfa Slobodu je oveľa kom- plikovanejší ako svet Vincenta Šikulu. Jeho tvorba odzrkadľuje pocity a názory mladých ľudí a hľadanie vlastného miesta v dnešných zložitých spoločenských pomeroch.
   Debutuje románom Narcis (1965). Jadrom roz- právania je autobiografický motív odchodu študenta
filozofie Urbana Chromého zo štúdií do Ostravy, kde sa pokúsil nájsť nové hodnoty pre ďalší život. Chromý je však pasívnym človekom; problémy      s vedomím sa dostávajú do konfliktu s realitou. Manuálna práca ho vôbec neuspokojuje. Napokon Urban Chromý konštatuje, že roky strávené v Ostra- ve boli stratou, ktoré mu nič nedali... Román sa stal kultovým pre autorov nastupujúcich koncom šesťdesiatych rokov a tiež pre autorov debutujúcich na rozhraní osemdesiatych a deväťdesiatych rokov.

   Román Britva (1967) je voľným pokračovaním predošlého diela Narcis. Rozprávač príbehu, mladý redaktor Daniel, sa po rokoch stretol s bývalou spolužiačkou Cecíliou a berie si ju za ženu. V stave zasnúbenosti, manželstva a otcovstva sa v Danielovi prebúdzajú pocity žiarlivosti, zúfalstva, rezignácie a beznádeje.
   Veľký rozruch vyvolal román Rozum (1982), ktorý je pokladaný za pokra- čovanie Narcisa po dvadsiatich rokoch. Dej sa odohráva v období tzv. norma- lizácie. V príbehu neúspešného scenáristu autor poukazuje na neblahé pomery v socialistickej spoločnosti, ktorá neumožňovala tvorivú slobodu. Protago- nista krízu pociťuje aj vo svojom súkromnom živote. Základnou myšlienkou románu je smrť otca, ktorý sa u autora opakuje aj neskôr. Román Rozum je výpoveďou o rozpore medzi nezmyselným pracovným životom a súkromím. Hlavnou témou románu Stratený raj (1983) je protialkoholické lieče- nie. Takmer päťdesiatročný slobodný mládenec Jano Biely sa rozhodne liečiť z alkoholizmu. Tento motív ovplyvňuje láska k žene Júlii, ktorú si chce vziať
za manželku.
   Po nežnej revolúcii napísal román Krv (1991), kde ako jeden z prvých rea- goval na zmenenú spoločensko-politickú situáciu. Zobrazuje tu muža, ktorý sa v minulom režime ako kultúrny pracovník podieľal na formovaní spoločen- ského vedomia, ale napokon sa stal, trochu aj proti svojej vôli, spolupracov- níkom ŠtB. V centre pozornosti sú otázky viery, spoločensko-politického postoja a rodinného života.


Rozum
   Vysadili  ma, podali sme si ruky. Auto bez motora zabočilo do uličky     k Morave. Keď zmizlo a ozval sa hukot motora, vošiel som do dvora. Od Ho- džovcov vietor prinášal útržky slov, spev, výkriky. Niečo oslavujú. Býva tam Janova predchádzajúca žena Blanka.
   Jano sa tu narodil, vzal si ženu z Modry, potom sa rozviedol, jeho bývalá žena zostala tu, on s novou ženou žije v centre. Pokúšal sa obnoviť manžel- stvo s Blankou, ale akosi sa to nepodarilo.
   Starý Hodža, otec Jana Hodžu, tiež bol za zmierenie. Posielal vnučku Jan- ku za Janom, aby ho prilákala domov. Jano aj prišiel na návštevu, možno jedinú, prvú a poslednú. Prišlo mu vhod, že doma bol iba otec. Ale ten mu začal nadávať a Janovi odľahlo, keď prišla Blanka z obchodu. Keby nesedel vo svojom rodnom dome, cítil by sa ako nahý v tŕni.

   Mlčky pozoroval Blanku, ako vykladala nakúpený tovar. Starý Hodža ča- kal, čo bude. Sledoval to všetko ako futbal alebo hokej. Hoci sa pred chvíľou hneval, cítil, že dôležitejšie je čosi iné.
Blanka sa vyjadrila, že Jano je zanedbaný. Zdal sa jej špinavý a neoholený. O nejaký čas prišla aj Janova dcéra so starou matkou.
Jano vraj povedal:
   „Som teraz sám, som spokojný, ale mám výčitky svedomia. Bol by som rád, keby sme sa pokúsili všetko urovnať, keby sme dajako mohli jeden druhé- mu rozumieť. Ja by som sa rád sem vrátil.“
Blanka vraj povedala:
„Prečo?“
Starý Hodža sa uškrnul. Jano sa chcel vynájsť pred dcérou, preto povedal:
„Pokopem záhradu, mám tu priateľov... a vôbec... Ty to nechceš?“
„Nie,“ povedala Blanka, „ja už sa nechcem znova vydávať.“
   O nejaký čas som ich videl na záhrade. Jano si prezeral stromy. Blankin výrok ho dojal, ale aj rodný dom ho priťahoval. V ten večer bol aj u nás. Po- tom sme sa nevideli rok – medzitým sa oženil s Uršuľou.
   Keď som si ľahol a zamyslel sa nad svojím priateľom, závidel som mu. Koľko starostí by ma čakalo, keby som sa musel znova oženiť! Nová žena by iste mala väčšie nároky – ak by som si vzal mladé dievča. Ochotne by sa za mňa vydala, ale či by to bolo z lásky? Dostala by muža bez boja, v podsta- te by sa predala, a to by ju neskôr muselo
škrieť, musela by si to nejako vynahrádzať. Keď si manželia nerozumejú a chcú zostať manželmi, musí sa medzi nimi vy- tvoriť pevný vzťah podriadenosti a nad- riadenosti. Hoci pre mnohých je neprí- jemné,  čo  len  pomyslieť,  že  by  nemali v manželstve vládnuť, podriadenému je lepšie, on je víťaz. Mladšia žena by však nevedela byť nadriadenou, a to by ma sta- valo pred zložité úlohy, musel by som usta- vične rozkazovať, nariaďovať a vysvetľovať,
stal by som sa učiteľom.
   Najťažšie by bolo stať sa otcom, znova mať malé deti.
   Čakať ďalších pätnásť rokov, čo sa z die- ťaťa vykľuje...

Takéto myšlienky a obavy sú príznakom šialenstva.
   Jano Hodža takéto myšlienky nemá, o smrti neuvažuje, je silný. Jemu je jasné všetko. Uršuľa, pravda, nie je prípad, o ktorom hovorím. Nevzal si Jana z vypočítavosti. Naliehal tak dlho, tak dlho ju prenasledoval, až si ho vzala. Ani vo sne jej nezišlo na um, že raz bude Janovou ženou. Zodpovedne mô- žem vyhlásiť, že nevynaložila ani najmenšie úsilie, aby si Jana získala.


rezignácia – belenyugvás, beletörődés, reményvesztettség
scenárista – forgatókönyvíró

Úlohy
1. Ako uvažuje rozprávač o Janovi?

zástoj – postavenie, úloha; szerep
škrieť – mrzieť, trápiť; bánt, bosszant

2. Uveďte, za akého človeka pokladáte Jána Hodžu.
3. Súhlasíte alebo nesúhlasíte s Blankiným postojom a prečo?


Peter Jaroš
(1940 Hybe)

  Začiatkom šesťdesiatych rokov sa pokúsil moder- nizovať slovenskú prózu popretkávanú tendenciami rôznych estetických  a  literárnych  prúdov,  smerov  a hnutí (existencializmus, surrealizmus, nový román, magický realizmus).
  Vo svojich prvých dielach sa usiloval zachytiť kaž- dodenné zážitky mladého človeka.
                     Neskoršie práce sú vytvorené v znamení nového románu (Váhy, l966 a dvojnovela Putovanie k nehybnosti, 1967). Charak- terizuje detailný opis prostredia, ľudských a rodinných vzťahov ako aj vlast- nosti človeka neraz označovaného len písmenom v kombinácii nonsensu     a absurdity pri tvorení príbehov.
   V tomto období najväčší ohlas dosiahol zbierkou krátkych próz Krvaviny (1970) – predovšetkým vďaka poviedke Pacho, hybský zbojník, na základe ktorej napísal aj scenár k rovnomennému filmu.
   V druhej polovici sedemdesiatych rokov na popud literárnej kritiky väč- šiu pozornosť venuje románovej tvorbe a zameriava sa na históriu a tradíciu slovenskej dediny (Hybe). Zavŕšením tohto úsilia je zrod monumentálneho

a najúspešnejšieho románu Tisícročná včela (1979, sfilmovaného v roku 1983 na základe Jarošovho scenára; režisér Juraj Jakubisko).
   Voľným pokračovaním Tisícročnej včely je ďalší román Nemé ucho, hlu- ché oko (1984). Epickosť je však nahradená popisnými scénami a nachádzajú sa tu aj politicko-sociálne tézy.
   Nasledujúce Jarošove romány sú prejavom hľadania novej témy, nových etických hodnôt v meniacej sa spoločnosti, ale i určitej umeleckej stagnácie.


Tisícročná včela

   Dej sa odohráva v rázovitej liptovskej dedine Hybe. Ľudia si uvedomujú svoju príslušnosť k slovenskému národu. Symbol včely tematizuje odvekú pracovitosť a ne- únavnosť slovenského človeka.
   Autor románu opisuje osudy troch generácií rodiny Pichandovcov. Otec Martin Pichanda má dvoch synov Sama a Valenta. Samo si postupne uvedomuje, že sa treba aj politicky angažovať. Valent ako právnik je predobrazom slovenského podnikateľ- sky orientovaného intelektuála, ktorý zároveň nepopiera svoj slovenský pôvod.
   Martin Pichanda po päťdesiatych prvých narodeninách rýchlo upadá. Umiera na pôjde, keď hltá zmrznuté víno z mrazom roztrhnutej fľaše. Zadusí sa kúskom skla v zmrznutom víne. Jeho deti Kristína, Valent a Samo medzitým dospievali. Hybskí murári idú na murársku prácu. Ide s nimi aj Samo Pichanda, lebo si chce zarobiť  na nastávajúcu svadbu. V Brezne je štrajk, berú ich ako štrajkokazov. Na múračku ide Samo so svojím synom Jankom. V jednom malom meste sa strhla bitka medzi žandármi a protestujúcimi. Strieľalo sa a trafili Janka Pichandu, ktorého pochovajú v cudzej zemi. Samo začne politizovať, číta Robotnícke a Národnie noviny. V Uhorsku národnosti protestujú. Samo Pichanda si pomaly uvedomuje, že ľud za svoje práva musí tvrdo bojovať. S Jánom Anostom, známym sociálnym demokratom, sa zúčast- ňujú na demonštrácii v Liptovskom Mikuláši 1. mája 1918. Žiadali volebné právo, osemhodinový pracovný čas a rovnoprávnosť národov v Uhorsku. V krčme naleteli provokatérovi a oboch zatkli pre poburovanie ľudí. Z väzenia sa dostanú 31. októb- ra 1818. Je koniec vojny. Samov syn Peter vstúpi do sociálnodemokratickej strany. Po ťažkostiach v zajateckom tábore sa dostal až do Petrohradu. Je svedkom revolúcie, neskôr vstúpi do radov Červenej armády. Samov druhý syn Karol stihol byť na praž- skej akadémii výtvarných umení len mesiac a musel narukovať na front, kde prebehne na ruskú stranu. Napokon ho na talianskom fronte poraní črepina do brucha a zomrie. Samko, jeho tretí syn, odíde do Ameriky a oznamuje otcovi, že došlo ku Clevelandskej dohode v roku 1915. V nej Slováci žiadajú samostatnosť. Kristína, dcéra Martina Pichandu, sa vydá za Mateja, ktorého privalilo v hore a zomrie. Kristína sa začína

stýkať s Julom Mitronom a z tohto vzťahu sa narodí nemanželské dieťa Ivan. Valent, syn starého Pichandu sa po skončení vysokej školy stáva právnikom. Valent taktiež musí narukovať, ale ako advokát je pridelený k vojenskému súdu v Ružomberku.
   Román sa skladá z deviatich kapitol. Na viacerých miestach v deji sa využíva retrospektívna metóda. Dejová línia je bohatá. Okrem hlavnej dejovej línie, kde hlav- nou postavou je Martin Pichanda a neskôr Samko Pichanda a jeho deti, sa nachá- dzajú aj ucelené epizódy. Dej je neraz prerušovaný historickým prehľadom vývoja obce Hybe, obrazmi prác dedinčanov, momentkami z frontu prvej svetovej vojny atď. V niektorých prípadoch zachytáva udalosti iba dokumentárnou formou, napriek tomu, že téma ponúka dramatické situácie (Peter Pichanda v zajateckom tábore v Rusku).

   Prvého októbra tisíc osemsto deväťdesiatjeden okolo štvrtej popoludní vyniesol Martin Pichanda pod jabloň do záhrady stôl a niekoľko stoličiek. Dcéra Kristína prestrela na stôl čistý biely obrus a žena Ružena priniesla na tanieroch varenú klobásu, šunku, slaninu, na kúsky pokrájanú posolenú a oc- tom poliatu cibuľku, varené a olúpané zemiaky a na drobno potretý chren. Až nakoniec sa ocitol na stole demižón domáceho ríbezľového vína, fľaša pálen- ky od Gerscha a poháriky. Martin Pichanda oslavoval svoje päťdesiate prvé narodeniny. Kristína i Ružena ho už vybozkávali ráno. Okolo obeda prišiel blahoprajný list z Kežmarku od Valenta a Samo mu stisol ruku ešte predtým, ako sa vybral na múračky.
   Martin Pichanda si sadol v záhrade k stolu, spokojne pofajčieval z fajky a čakal pozvaných hostí. Pofukoval vlažný vetrík a jabloňové lístie nad Pi- chandovou hlavou živo šelestilo. Prvý prišiel sused, učiteľ Ľudovít Samuel Orfanides. Kráčal pomaly, už zďaleka sa usmieval a za chrbtom niečo skrý- val. Pichanda odložil fajku a vstal. Učiteľ zastal pri stole a odrazu zvážnel.
   – Martin! – oslovil jubilanta. – Prajem ti veľa zdravia a šťastia. Aby si mal vždy veselú myseľ a dostatok priateľov. A keď budeš sedemdesiattriročný ako ja, nech ti zase prídem zavinšovať!
   – Ďakujem pekne, pán učiteľ a vitajte u nás! – povedal Martin a s radosťou objal a vystískal územčistého učiteľa.
   – Dosť, dosť! – stenal učiteľ, ale sa aj smial. Martin ho konečne vyslobodil z vlastného objatia. Orfanides iba teraz položil na stôl päťlitrový demižón    a veľkú obálku.
   – Tu som to, Martinko, priniesol okoštovať trocha vínka z mojich čiernych ríbezlí a tuto, – zodvihol obálku, – nože hádaj, čo je vnútri?
– Neuhádnem, ani keby ste ma zabili!
– Len skús!
– Tabakové listy?

– Ešteže čo! Mapu Európy som ti priniesol.
Najnovšiu a najväčšiu, akú si kedy videl...
   – Mapu?! – zhíkol Pichanda. – Ukážte! – vr- hol na  obálku  a  roztrasenými  rukami  vytiahol z nej mapu. Hneď ju aj rozložil. – To je krása, to je krása! – nevychádzal z údivu. – Odkiaľ to máte, kde ste to zohnali?!
   – Priateľ z Viedne mi ju poslal. Najprv som si myslel, že sa pomýlil, ale teraz vidím, ako dob-  re urobil! Nie preto som ti ju však doniesol, aby si už odteraz do nej zízal. Poskladaj ju, ako bola  a odlož. Večer, keď nebudeš môcť zaspať, sa do nej dosť vynadívaš!
   Martin Pichanda sa od radosti zasmial a poslú- chol.
– To musíme zapiť! – rozhodol.
   – Nie! – povedal Orfanides. – Najprv mi uká- žeš záhradu!
   Pobrali sa do záhrady, obzerali ríbezle, egre- še, ohmatali všetky štepy na jablonkách i slivkách a vrátili sa k stolu iba vtedy, keď sa na dvore ohlásili ďalší hostia: bývalý richtár Ondrej Nader a bývalý hôrny gazda Peter Gunár. Obidvaja boli Pichandovi priatelia, rovesníci a spolužiaci. Zví- tali  sa  vospolok,  zavinšovali  si,  pogratulovali a prisadli k stolu. Pichanda ich núkal, hostil jed- lom a pitím a oni sa nebránili, jedli a popíjali.
   – Tak mi je s vami dobre! – vzdychol si Orfa- nides. – Všetkých troch som vás učil čítať a písať, ale vy ste sa okrem toho naučili viac. Viete byť priateľmi, viete aj mňa, starca, prijať medzi seba a potešiť moje srdce! Ďakujem vám, ďakujem!
   V učiteľových očiach sa zaleskli slzy. Jeho bý- valí žiaci vyskočili zo stoličiek, obstali ho s pohár- mi a nedali sa mu rozplakať. Vypili všetci do dna.
Sadli si a v zadumaní na chvíľku zmĺkli.

...

– Kdeže? – spýtala sa ho žena.
– Na pôjd! – povedal nedbanlivo.
– Na pôjd? – začudovala sa žena. – A čože tam...?!
– Škridla pukla, – zacigánil, – snehu trocha nadulo...
– Ako vieš?
– Ráno som bol!
   Otvoril dvere do špajzy. Neušlo mu, ako bedlivo za ním žena pozerala až dovtedy, kým nezavrel dvere. Už sa však neozvala a tak vystúpil po schodoch na pôjd, keď predtým s námahou zodvihol drevený príklop. Pozrel smerom, kde pod oblôčikom v štíte stáli fľašky s ríbezľovým vínom a vtedy sa mu uľavilo. Aj bolesť v ruke ho prestala drviť, aj zima z tela sa stratila. Počul, ako syn v drevárni rúbe klátiky na triesky, tlmene k nemu doľahol detský výkrik z kuchyne, ale ničoho si už nevšímal. Trasľavou rukou sa načiahol za fľaškou. Uchopil ju a keď ju chcel odzátkovať, vtedy mu vypadla. Náraz bol tlmený, sklo pukalo potichu, a predsa od ľaku skamenel. Najprv len stál nad rozbi- tou fľašou a začudovane na ňu hľadel. Víno  z nej netečie, nerozteká sa, ale  v zamrznutej hrči trčí vozvyšok. Prikľakol k zamrznutému ríbezľovému vínu a zobral ho do rúk. Bolo sypké na dotyk, mrvilo sa a drobilo medzi prstami. Akosi rýchlo sa topilo v dlani. Vložil si kúsok ľadu do úst a začal ho cmúľať. Ľad pustil vôňu a chuť. Starec preglgol.
   – Víno, víno! Teplo, teplo! – mrmlal si pre seba a nabral plnú dlaň ľadovi- tej kaše a do prasknutia si naplnil ústa.
Vstal.
Žuval, glgal, hrýzol, hltal.
   Lakťom sa oprel o okenný rám a pozrel na blednúci mesiac. V celých kŕdľoch poletovali pod ním čierne krákajúce vrany. Nalietavali na dom ako čierne hrudy a mizli kdesi na zasnežených poliach, lúkach či v hustých        a čiernych podtatranských lesoch. Starec mykal hlavou, horlivo sledoval pre- letujúce vrany a mal dojem, že všetky si ho v tom oblôčiku vysoko nad zemou všimli. Odrazu vrany zmizli. Polia pred domom civeli prázdnotou, mesiac pobledol ešte väčšmi. Starec si uvedomil, že syn Samo už prestal rúbať drevo a dvor i dom čudne stíchli. Víno mu stúplo do hlavy akosi rýchlo. Ohmatal si tvár a nahmatal kvapky a kúsky ľadovej kaše, čo mu stekali od kútikov úst k brade. Ústa mal studené, skrehnuté. Na chvíľu si do nich strčil prsty     a masíroval si ich znútra. Čudoval sa, že hoci má také studené ústa, predsa mu je teplo. To je veru víno! Áno, víno! Opäť sa zohol, nabral plnú dlaň ľadovej vínnej kaše a vtisol si ju do rozzevených úst. Už ani nehrýzol, nežuval, len hltal a glgal. A vtedy ho naplo. Ešte raz prudko vydýchol, ľadová kaša mu vy- prskla z úst a obstriekala obločné sklá a stenu. Pokúšal sa vdýchnuť, ale niečo

ostré a nehybné mu uviazlo v krku. Otváral ústa do prasknutia, akoby chcel vykríknuť, ale ani to nemohol. Neozval sa najmenší zvuk. Starec sa len chytil za hrdlo, potom za prsia na mieste, kde mu ešte prudko bilo srdce. A vtedy sa mu zahmlilo pred očami, zatackal sa a padal, padal... Padol!


tendencia – zámer, úsilie; törekvés, hajlam; fejlődési irány(zat)
nonsens – nezmysel, výmysel; képtelenség, értelmetlenség
téza – poučka; tétel; tudományos mű eredményeinek rövid összefoglalása
štrajkokaz – ten, kto narúša prácou štrajk; sztrájktörő
retrospektívny – podávajúci obraz minulosti;
visszatekintés, visszapillantás
múračka – murárčina; kőművesmunka

zavinšovať – zaželať; kíván vkinek vmit
vystískať – viac ráz (tuho) stisnúť, vyobjímať;
megölelget
územčistý – nižší a zvalitý; zömök
vrhať – útočne napádať; ráveti magát valamire bedlivo – starostlivo, pozorne, opatrne; figyelmesen príklop – vrchnák, veko; fedél
drviť – (tu) moriť, ničiť; elpusztít klátik – tuskó(cska), rönk(öcske) trieska – aprófa; forgács



Úlohy
1. Ako zobrazuje Jaroš učiteľa Orfanidesa?
2. Zostavte dialóg medzi Martinom Pichandom a Orfanidesom, keď jubilant dostal do daru mapu Európy.
3. V akom priateľskom kruhu oslavuje svoje päťdesiate prvé narodeniny Martin Pichanda?
4. Čo sa udialo na pôjde?
5. Pomocou úryvkov charakterizujte postavu Martina Pichandu.
6. Nájdite v úryvku mýtický moment. Akú tragickú udalosť predvída?
7. Domáca úloha: Ako si predstavujete Pichandovu záhradu?


Ladislav Ballek
(1941 Terany)

   Po roku 1968 sa pričinil o renesanciu realizmu v slovenskej literatúre, predovšetkým o jeho variant: lyrického psychologického realizmu. Je spisovate- ľom slovenského juhu a hlása potrebu spolunažívania všetkých národností žijúcich na území jedného štátu. Knižne debutuje novelami Útek na zelenú lúku (1967) a Púť červená ako ľalia (1969). Protago-

nistami týchto diel sú svojrázni ľudia z každodenného života. Postavy vy- jadrujú odpor a odcudzenie sa okolitému svetu a etike socialistickej spo- ločnosti. V rámci experimentujúcej prózy je jeho najvýznamnejším romá- nom Biely vrabec (1970). Základným motívom sa stáva hľadanie „bieleho vrabca“, ktorý  symbolizuje  nemožnosť  nachádzania  pozitívnych  hodnôt  v ľudskom živote.
   V nastávajúcej politickej situácii tzv. normalizačného obdobia oficiálna literárna kritika žiada autorov k návratu k socialisticko-realistickým „hod- notám“. Ballek sa však vráti hlavne ku koreňom realizmu v zbierke krát-  kych próz Južná pošta (1974) a románoch Pomocník (s podtitulom Kniha o Palánku, 1977) a Agáty (Druhá kniha o Palánku, 1981). V jeho prozaickej tvorbe tieto diela znamenajú umelecký vrchol.
   V Južnej pošte sa príbehy odohrávajú na slovenskom juhu. V niektorých novelách sa stretneme s hrdinami, ktorí sa objavujú aj v neskorších románo- vých prácach. Vo viacerých poviedkach rozprávačom udalostí je syn pohra- ničníka, Ján Jurkovič.
   Román Agáty tematicky nadväzuje na román Pomocník. Je to román veľ- kých epizód bez hlavného hrdinu. Za hlavný motív diela by sme mohli pokla- dať zobrazenie atmosféry a prostredia malého mesta v hraničnom pásme.
   Príbeh Agátov sa začína hneď po oslobodení Palánku sovietskou armá- dou. Obnovuje sa život, prichádzajú noví obyvatelia. Z množstva postáv sa dostávajú do popredia manželia Hamplovci. Staviteľ Hampl pomáha pri ob- nove mesta, pripravuje projekty, riadi asanačné práce. Jeho krásna, ale chorá manželka Naďa múti hlavy mužskej časti Palánku. Spoločenské problémy sa miešajú s intímnymi udalosťami. Ľudia spočiatku viac cítia než myslia. Ani jedna ženská postava nie je detailnejšie charakterizovaná.
   Mužské postavy majú silnejšie kontúry (doktor Varga, lekárnik Filadelfi, staviteľ Hampl, poštár Havrila) a upútavajú svojimi subjektívnymi postojmi. Iné postavy popri individuálnych vlastnostiach majú aj politický obrys (pro- fesor Orešanský, profesor Pekárik, komisár mesta a iní).
   Ďalšími dielami Ladislava Balleka sú Lesné divadlo (1987), Čudný spáč zo Slovenského raja (1990) a Trinásty mesiac (1995).

Pomocník
V románe Pomocník autor vykreslil svojrázne postavy. Dej románu sa odohráva na slovenskom juhu v rokoch 1945 – 1947. Štefan Riečan, chudobný asketický mäsiar zo stredného Slovenska, za „svoje zásluhy“ v Slovenskom národnom povstaní dostáva

mäsiarstvo v Palánku. Tu sa stretáva s pomocníkom majiteľa mäsiarstva Koháryho, ktorý medzitým emigroval, Volentom Lančaričom. Prefíkaný Lančarič sa cíti v Pa- lánku ako ryba vo vode, preto nemieni opustiť mäsiarstvo. Riečan napokon súhla- sí, aby Lančarič naďalej ostal v mäsiarstve. Keďže sa „majiteľ“ nevie prispôsobiť novým podmienkam, Lančarič pri nerozhodnom mäsiarskom majstrovi uskutočňuje rôzne čierne obchody. Po veľkom podnikateľskom rozmachu prichádza pád. Riečan nedokáže kontrolovať svoj obchod, ktorý riadi najprv Lančarič, neskoršie Riečanova manželka. Riečan nie je schopný presadiť svoje názory, jeho rodina sa pomaly mo- rálne rozkladá.

   V dobrej nálade pokračovali v práci. Obidvaja boli spokojní, akoby boh- viečo vyriešili, a tak určite premýšľali, aspoň chvíľami, o prednostiach toho druhého. Riečan určite, on mal napokon aj väčšiu príčinu.
   Ani nie o hodinu Volent znovu vyhladol. Skôr, ako sa dali do plnenia prvej tlačenky, navyberal si z rozvareného mäsa a vnútorností, rozkrájal ich na malé kúsky a posypal soľou, korením a paprikou. Do úst si ich kládol nožom. Jedával tu, pravdaže, iba nožom a robil to akosi rád a to napriek tomu, že si raz podpitý zarezal aj do jazyka. Týždeň s ním nebola reč. Bolesť neznášal ako väčšina takýchto na pohľad mocných chlapov. Jedol, zapíjal ví- nom, stál rozkročený presne pod lampou, šermoval nožom, ostrým ani britva a veselo hovoril:
   „Toto je jeden stroj... (ukázal na hlavu)... toto druhý... (udrel sa po bru- chu)... a toto tretí... (nožom si ukázal na rozkrok)... a všetkým strojom niečo treba, no nie? Ja len o ne dbám... (zarehotal sa, až sa prehol a rýchlo žul ďalej, aby si zaraz mohol aj pripiť)... Čo by to bol za život, keby chlap nemal tieto stroje?! No nie? Či zle hovorím?“
   „A srdce?“ opýtal sa Riečan. Rukami sa opieral o dosku stola; hodnú chvíľu zamyslene hľadel na uvarené prasačie srdcia.
Volent prestal jesť a začudovane pozrel na majstra.
   „Na to som zabudol,“ povedal. Chvíľu si nechtami čistil spodné zuby      a nato sa na dlhšie zadíval na Riečana. Napokon sa zasmial:
   „Tak potom aj toto... (ukázal na srdce)... budeme pokladať za stroj. Kde ho prifaríme? Sem?... (ukázal na rozkrok a znovu sa rozosmial, no prestal    s tým, lebo to v majstrovi nevyvolalo nijakú veselosť)... Ozaj, nikdy som vás to nevidel jesť, veru nie... Vy to nejete?“
„Nikdá... Ani jedno som ešte nie,“ odpovedal Riečan ticho.
„No hát... a prečo?“
   „Mňa pre srdce ani odviesť do vojska nechceli. Ale ja som to od malička nemohol.“

   „Hm... Koľko som ja už takých strojov vybral, uvaril a zjedol! A veru som ani na jedno nemyslel.“
„Ja som mal s tým odjakživa dáko starosti.“
   Volent hľadel na srdcia, pokrútil nosom, hlavou, nožom ich odsunul spred seba a po chvíli tak zrozpačitel, že načisto prestal jesť. Potom s nevôľou, hoci s úsmevom povedal:
   „Už vidím, že sa pri vás, mešterko, načisto pokazím. Keď som ich od seba dal preč... (ukázal rukou)... tak sa mi zdalo, že som voľačo so sebou urobil. To ja nemôžem tak... (zanovito krútil hlavou)... nie som ja cukrár... Ja musím byť henteš a musím vedieť robiť dobrý kšeft, tak sa mi patrí, čo by som hneď šiel proti vašej vôli, lebo jeden z nás taký musí byť, to je isté.“
   Riečan sa usmial. Čosi mu z toho pomocníkovho vyhlásenia nedobre pa- dlo, ale nepremýšľal o tom, lebo sa sústredil na problém, ako rýchlo vráti pomocníkovi jeho doterajšiu dobrú náladu. Po chvíľke premáhania sa, čo ho priam vysililo, sa srdečne usmial, akoby bol doteraz iba žartoval.
   Volent sa vzápätí upokojil. Pochopil rýchlo, že môže ďakovať osudu za skvelú chvíľu, v ktorej mu situácia dovolila majstrovi čosi naznačiť. Akoby mu odľahlo. A znova začal jesť a žartovať.
...
   Od samého začiatku ho priťahovala, doslova odo dňa, ako sem prišla. Len čo ju videl vstúpiť do dvora, jej zrelý ženský pôvab mu vyrazil dych. Čosi mu vtedy našepkávalo, že Riečan na tú ženu nemôže stačiť. Ich manželstvo pokladal za nerovné a vŕtalo mu v hlave, čo to boli za okolnosti, ktoré donútili túto krásnu ženu vydať sa za majstra. Človek to bol dobrý, to nepopieral, sám si neraz všimol, že krásne ženy si nevolia muža vždy podľa zovňajšku, majúc pred manželstvom na zreteli čosi iné ako len pôvab, skôr azda istotu. No aj tak sa mu videla dvojica manželov akási nesúrodná, azda až proti prírode.
   Potom sa svojich rozpakov usiloval zbaviť. Akoby si na všetko zvykol. Vše sa mu myšlienky na túto ženu vracali, ale čoraz úspešnejšie ich zaháňal. Nechcel trpieť, netúžil ani po nejakej závislosti. Bola preňho nedosiahnuteľ- ná. Myslieť na ňu a pohrávať sa s odvážnejšími žiadosťami nemalo zmysel  a čo preňho zmysel nemalo, to nikdy nestrpel. Ak zatúžil po niečom nedo- siahnuteľnom, sám sebou opovrhoval. A za to najnedosiahnuteľnejšie v tomto meste už od detstva pokladal lepšie situované ženy; čo ako vábivé krásavice z lepších palánskych domov musel pokladať za také zakaždým, lebo mu to samy dávali jasne najavo.
   Takto začal pristupovať aj k mäsiarovej žene a k jej dcére, na dôvažok a to si uvedomoval, hoci sám sa o to najpodstatnejšie pričinil, prílevom bohatstva

a s tým spojenou vzrastajúcou spoločenskou váž- nosťou sa mu ešte väčšmi vzďaľovali. Áno, tvrdil si, nemá si čo nahovárať, je to už tak. Akoby si zvykol. Iba raz... To ešte Riečanovci bývali dolu. V jed-
no teplé jesenné odpoludnie vbehol náhle do ku- chyne. Už si ani nepamätal, či vôbec predtým za- klopal. Asi nie, náhlil sa, Riečan ho poslal po fľaš- ku, aby zapili s kupcom, čo im prihnal dve kravy, dobrý obchod. Našiel ju sedieť na stoličke pri peci. Len čo si v smaltovanom lavóre doumývala nohy. Mala ich položené na malom  stolčeku,  prezerala si nechty a chystala sa ich strihať. Sukňu mala do pol stehien vykasanú, ale akoby si to ani nevšimla.
   „Čo je?“ opýtala sa skôr nedbalo, iba preto, že vstúpil a väčšmi ju zaujímali prsty, príjemne mäk- ké po teplom kúpeli.
   „Mešterko ma poslal po fľašu, chce počastovať Pompuru, dve kravy nám dohnal,“ povedal rýchlo a ukradomky hľadel na jej zodvihnuté nohy.
   „Tam je,“ ukázala na dolné dvierka kredenca, stisla kolená, napravila si sukňu, trochu si poodsa- dla a načahovala sa za nožnicami. Musela sa trochu zodvihnúť, ležali na kraji umývacieho stola. Práve sa zohol, že otvorí dvierka na kredenci, a tak jej videl pod sukňu. Mal sa odvrátiť, ale nedokázal to urobiť a nemal sa kedy ani zahanbiť, lebo doslova zmeravel, uzrúc v záreze jej nôh oblinu pohlavia. Vyšiel ani v mrákotách, vonku vydrapil zuba-
mi korkovú zátku z fľaše a vlial si ostrú tekutinu do úst ako vodu. Ovládla ho taká žiadostivosť, že by bol od návalu surovosti v sebe najradšej vytr- hal ohradu, vyšklbal ju ako trávu.
Podobný pocit mal aj v to ráno, keď vozil spod brány drevo. Neostýchala sa pred ním pobiehať len v nočnej košeli, za čo sa Riečan na ňu zlostil, no jeho to zakaždým rozpálilo.
   Ešte neskôr a nie bez veľkého začudovania, zistil, že ani on jej nie je ľahostajný. Vykladal si to v dobrom zmysle ako prirodzený a v ničom nie

pohoršujúci záujem majstrovej ženy o šikovného pomocníka, omnoho pro- spešnejšieho pre jej rodinu ako sám majster. Nepochybne mala z neho viac úžitku. No čoraz ťažšie mu bolo nevidieť v tom aj bočný úmysel. Boli dni, keď sa na ňu díval celkom ľahostajne, akože ho k nej nič nepúta, potom však odrazu podliehal v jej prítomnosti neistote. Uhýbal pred jej očami, nerád sa púšťal s ňou do reči a len sa tak pratal z jej blízkosti. Raz si nechcel priznať, ako ho púta a pokúša.
...
   Eva Riečanová posadila Volenta  Lančariča po obede znovu do kresla     a sadla si oproti nemu, čo na jeho tvári v okamihu vyvolalo červeň. Bez zvy- čajných úvodov mu povedala, že od dnešného dňa oni dvaja preberajú všetky starosti o obchody a mäsiarstvo výhradne na seba, lebo s Riečanom už vraj nemôžu rátať.
   Lančaričovi to vyrazilo dych, horlivo prikývol, no zadlho sa nevládal ani ozvať.
„No, keď tak vravíte, pani Riečanová...“ povedal neskôr.
   „Tak vravím,“ prisvedčila, tváriac sa rezolútne a energicky, čo nijakej žene nepristane, „a tak aj bude. Teraz tu bude ako pomocník, pravda, ak chce, skákať náš starý. Ja mu dám, viac sa nebude štorcovať! Keď si nedal povedať, má, čo chcel.“
„Vy ste tu gazdiná, vy viete najlepšie,“ zaliečal sa jej.
„Aj viem, neboj sa,“ usmiala sa sebavedome.
   „Ale viete,“ pokúšal sa žartovať, aby sa trochu uvoľnil zo stiesnenosti, ktorú v jej blízkosti cítil, „kto robí v Palánku obchody?“
„Muži?“ opýtala sa posmešne.
„Muži, hát, oni, vždy tí robili kšefty,“ smial sa nasilu.
   „A kto tu diriguje mužov, to nevieš?“ Uvoľnenejšie sa rozosmial:
   „Vraví sa, že v Palánku majú ženy chovať mačky, majú sa starať o perinu a varechu.“
   „A tebe sa obchodovať hnusí?“ opýtala sa a skúmavo si ho prezerala, tro- chu s úsmevom, ako červenie a uhýba očami.
   „Ach, nie!“ zvolal prihlasno. „To nie, to je môj chlebík, ja, hát, pani Rie- čanová, len toto viem.“
   „Tak budeš robiť to, čo vieš, lebo Riečan to nevie a ja tu potrebujem chla- pa, nie rukavicu, kerú si každý raz-dva na palce natiahne.“
„Ale on,“ začal zmätene, „nie je zlý človek.“
„Pre ostatných, ale pre nás s Evou je.“

„Veď by sa dalo aj s ním, nie?“
„Nie, sám to dobre vieš.“
„Všetko sa dá spraviť,“ povedal mimochodom, sám nevediac, ako to myslí.
„Nezaobídeš sa bez neho?“ spýtala sa rezko.
„Čoby... nie... ale, ak pôjdeme bez neho, jeden človek bude chýbať.“
   „Neboj sa, on neodíde, ten si dcéru nezanechá. A či si nevravel, že nám treba ešte jedného pomocníka? A či sa ti nezdá, že mu teraz my dvaja budeme príkazy vydávať?“
Očervenel a užasnuto sa zahľadel do zeme.
„No čo je?! Trápi ťa to?“
„Ako mu ja budem príkazy vydávať, keď on je tu mešter?“
   „Volať ho tak môžeš, to ti ja nezabránim, ale ty budeš robiť, čo ti ja poviem a on zasa to, čo mu ty povieš a povieš mu to tak, že som to ja rozkázala. Neboj sa, časom si zvykneš, ani ti nepríde.“
Chvíľu sedel bez pohnutia, nevediac, čo rýchlo dodať.
„Taký je život,“ predbehla ho.
   „Ale mešter by nemal načisto z obchodu vystúpiť,“ povedal napokon, aby zasa nevyzeral ako človek, ktorý výska od radosti, že mu odrazu všetko vy- chádza.
   „Nevystúpi,“ oznámila mu sucho, „len odstúpi z cesty, lebo to tak nevie ako ty. To je všetko.“
Pokyvoval nerozhodne hlavou.
„A ide jatka bez neho, či nie?“ opáčila.
„Aj pôjde,“ pripustil, „aj lepšie.“
„No vidíš!“ povedala strmo.
   „Veď aj mne sa páči, keď mám v obchode voľnú ruku,“ pousmial sa v oba- ve, aby ju náhodou nepodráždil.
„A keď prejde hrmavica, znovu šecko rozbehneme.“
   „To je isté,“ ožil, „veď sme veľa stratili, keď sme už do toho toľko dali. Celý systém, čo sme my dvaja urobili, by sa rozpadol, ťažko by sme ho dali do rendu.“
„No vidíš, ty si rozumný chlap, vieš, čo treba, čak?“
„Vy viete, čo treba, dávno to ja hovorím,“ usmial sa na ňu.
„Viem, ja som sa už rozhodla.“
   Zľahka si prešla po tvári. Jej skúmavé oči si ho prezerali. Nevydržal dlho do nich hľadieť.
Povedala pomaly, zreteľne a dráždivo ticho:
„V krátkom čase prídem pozrieť, čo dolu porábaš.“ Očervenel, cítil, ako mu puchnú viečka a dychtivo prikývol.



experimentujúci – robiaci pokusy; kísérletező
asketický – striedmy, odriekavý, zdržanlivý;
önmegtartóztató
asanácia – odstraňovanie; eltávolítás prifariť – pripojiť vôbec; hozzá csapni dáko (hovor.); dajako – najako, voľajako
vysiliť – oslabiť, vyčerpať; legyengít, kimerít
zahnať, zaháňať – odohnať, odstrániť; elkerget, elűz

Úlohy

na dôvažok – na prídavok; ráadásul vykasať – vyhrnúť, vysúkať; feltűr, felhajt počastovať – pohostiť; megvendégel
žiadostivosť – náruživosť, vášnivosť; szenvedély, vágyakozás
rezolútne – rázne, energicky, rozhodne; határozottan
štorcovať – priečiť sa, odporovať niekomu;
ellenkezik, ellenszegül
jatky – bitúnok; vágóhíd

1. Charakterizujte postavu Riečana, Riečanovej a Lančariča.
2. Motív „Ja musím byť henteš a musím vedieť robiť dobrý kšeft, tak sa mi patrí, čo by som hneď šiel proti vašej vôli, lebo jeden z nás taký musí byť, to je isté“ sa opä- tovne vracia trochu v zmenenej podobe z úst pani Riečanovej v ďalšej časti úryvku. Analyzujte podrobnejšie tento motív.
3. Prečo pokladal Lančarič Riečanovo manželstvo za nerovné?
4. Aké zdanlivo náhodné momenty v Lančaričovom živote predpokladajú, že nadvia- zať užší kontakt s pani Riečanovou je takmer na dosah?
5. 	Ako sa tvári Lančarič, keď ho pani Riečanová svojvoľne „vymenuje“ za majstra mäsiarstva?
6. Vyhľadajte z tretieho úryvku nasledujúcu vetu: „Tak budeš robiť to, čo vieš, lebo Riečan to nevie a ja tu potrebujem chlapa, nie rukavicu, kerú si každý raz-dva na palce natiahne.“ Vysvetlite túto dvojzmyselnosť na základe všetkých troch úryvkov.
7. Opíšte mäsiarstvo podľa vlastnej predstavy (využite aj časti úryvkov).
8. Domáca úloha: Napíšte e-mail v mene družstva, že zajtra priveziete na Rieča- nov bitúnok päť kráv a osem ošípaných.
9. Domáca úloha: Skoncipujte kúpno-predajnú zmluvu na dobytok medzi Riečanom a kupcom.


Pavel Vilikovský
(1941 Palúdzka, teraz súčasť Liptovského Mikuláša)


  Vysokoškolské vzdelanie získal na Filozofickej fa- kulte Univerzity Komenského v odbore slovenčina – angličtina. Stal sa redaktorom časopisu Slovenské po- hľady, neskôr pracoval vo vydavateľstve Tatran, potom bol šéfredaktorom časopisu Romboid a v súčasnosti re- diguje slovenský Reader’s Digest. Prvé prozaické diela

uverejňoval v Mladej tvorbe. Vo svojich dielach zobrazoval životné pocity, túžby a postoje mladých ľudí povojnovej generácie, ich snahu nájsť zdroj ľud- ského šťastia v citovej sfére.
   Viac než príbeh ho zaujíma samotné rozprávanie príbehu. Používa presné výrazy na vyjadrenie myšlienok, pocitov a dejov.  Autor pritom pochybuje  o tom, či je slovo skutočne schopné byť nositeľom významu.
   Spolu s Dušanom Mitanom patrí v slovenskej literatúre medzi popred- ných predstaviteľov postmodernej prózy. Prejavuje sa uňho tematická ori- ginálnosť, nezvyčajnosť epických situácií a prelínanie sa úvahových a dejo- vých prvkov s využívaním iných textov (náhodné citovanie odsekov, pasáží z diel; texty možno čítať na rozličných úrovniach; miešanie reálneho sveta s imaginárnym; vulgárny jazyk atď.). Kompozične je pozoruhodná novela Kôň na poschodí, slepec vo Vrábľoch, kde ústredným motívom je problém matkovraždy. V zbierke poviedok Eskalácia citu pozbieral staršie nepubliko- vané poviedky, v ktorých stelesňuje postavy z národnej histórie, pričom ich idealizovanú podobu odľudšťuje. Spolu s Lajosom Grendelom vydal novely s prevahou ľúbostno-erotických námetov pod názvom Slovenský Casanova. Venuje sa aj prekladom z anglickej a americkej prózy (William Faulkner, Joseph Conrad, Virginia Wolfová, Kurt Vonnegut a iní). V priebehu sedem- desiatych rokov sa vypracoval na jedného z najkvalitnejších prekladateľov
z angličtiny.
   Do skupiny spisovateľov šesťdesiatych rokov patria aj ďalší autori: Ján Beňo, Jozef Kot, Pavel Hrúz, Vlado Bednár, Dušan Kužel a iní.


Kônˇ na poschodí, slepec vo Vrábl’och
11
   Koni, ktorý neustále přemýšlí, jak se vyhnouti působení otěží, není tato hra nikdy zdlouhavou; oproti tomu jezdec nemůže soustřediti stále své myšlenky po celé hodiny na tutéž věc.
   Autobus zatiaľ ide, je živé ráno, a tak ho chvíľami predbehne čierna šesť- strotrinástka, sivá volga, ba i tmavomodré alfa romeo s viedenskou značkou. Sú to vymyslené autá a ťažká tatrovka, ktorá sa vlečie v protismere, až po vrch naložená lepenkovými škatuľami s kockovým cukrom, je tiež vymysle- ná. Netreba azda ani hovoriť, ale pre istotu to poviem: toto sa nikdy nestalo a vonkoncom už nie mne; stáva sa to, ak vôbec, teraz a vám.

   Sládkovičovo nie je vymyslené, najprv – ale to by ešte mohla byť fatamor- gána – sa ako krivo nalepená známka zamodrie nad dubovým lesom strecha kaštieľa, potom autobus odbočí a kým sa usadí zvírený prach, už všetci vidia: je. O Sládkovičove sa dá povedať: Leží v Podunajskej nížine na nive Dud- váhu a Čiernej vody, osídlenie v neolite, kostrové pohrebisko skrčencov ča- čianskej kultúry, mohylník zo strednej doby bronzovej, germánske sídlisko a žiarové pohrebisko z 1. – 2. storočia n. l., staromaďarské kostrové hroby z 10. stor. Obec sa spomína r. 1326. V 14. stor. patrila Dudvagyovcom, v 15. stor. Dudvaszeghiovcom, v 16. stor. klariskám z Bratislavy. Od 19. stor. sa vyví- jala ako mestečko s jarmočným právom. R. 1868 založili tunajší cukrovar,
1912 šľachtiteľskú stanicu. Obec bola 1938 – 45 pripojená k Maďarsku.
   Dali by sa povedať aj iné vety, ale nič vlastné. Šetrím si sily. Mohol by som sa zamilovať do Sládkovičova, veď mestá sú ako ženy, pri troche dob- rej vôle sa dá zamilovať do hociktorého; lenže neviem, aký postoj k Sládko- vičovu zaujala Laktišová. Možno sa takto spoza okna autobusu pozerala na muža, ktorý pred krčmou zosadá z bicykla a manžetu na čiernej nohavici má zopnutú kovovou sponou. Pod nezapnutým sakom vidno pásikovú košeľu bez goliera. Možno Laktišová videla muža i vytrhnutý citát prázdneho námestia nad plecami cestujúcich, ale nič nespomenula, a tak sa Sládkovičovo nekoná.

21
   Leká-li se kůň něčeho, pouč jej, že v tomto případe je jeho bázeň bezdůvodná. Přiměj koně laskavým pobízením k přiblížení se. Pakli že bys jej uhodil, jeho strach jen zvětšuješ, neboť on teď bude přesvědčen, že ho uhodil předmět, kterého se leká.
„Ty sa určite dostaneš do neba,“ povedal som raz mame, keď mi zaštopkala velikánsku dieru na ponožke. Ponožku bolo treba zahodiť a nie štopkať; doja- la ma tá nezmyselná, do stratena zacielená robota, a tak som bez rozmýšľania vytresol: „Ty sa určite dostaneš do neba.“
   „Len aby,“ povedala. „Iste tam budú mať dáku prijímaciu či preverovaciu ko- misiu a vieš, ako to chodí. Ja som nikdy nebola v poriadku. Za Slovák-štátu sa im nevidelo, že nechodím každú nedeľu do kostola, v päťdesiatych rokoch mi zase vyčítali, že nie som vyrovnaná s náboženskou otázkou. Ktovie čo si nájdu teraz.“ V najťažšom období prišiel po známosti posúdiť jej stav psychiater. Mama začula v predsieni cudzí hlas a podvedome vycítila významnosť chvíle; rozbehla sa do spálne, zhodila župan i nočnú košeľu a stála tam pred skriňou so šatami, nahá a rozochvená. Myslel som si, že sa nevie napochytre rozhodnúť, ktoré šaty si obliecť pre tú slávnostnú chvíľu, alebo že zabudla, po čo vlastne prišla, tak som jej natiahol prvé, čo mi prišlo pod ruku a zaviedol som ju nazad do izby. Psychia-

ter ju posadil do kresla, sám si sadol oproti a požiadal ju, aby mu po nemecky povedala otčenáš. Neviem, prečo sa domnieval, že by mama mala vedieť otčenáš po nemecky; niekoľkokrát si odkašlala, pomaly, pomaličky povedala „Vater un- ser...“ a dosť. Ďalšie otázky som nepočul, lebo sme ich nechali osamote. Potom v predsieni nám psychiater povedal, že prognóza je zlá, stav vyzerá beznádejne  a máme sa poobzerať po ústave. Len čo sa za ním zatvorili dvere, mama sa ma, z rozrušenia zrazu celkom schopná reči, opýtala: „Odkiaľ ten človek pozná nášho otca?“ To nič, to bola prvá, ešte zmätená reakcia; o chvíľu, práve keď si obliekala nočnú košeľu, s ústami napoly skrytými vo výstrihu povedala: „Vidíš, som ti ho- vorila, že ma do toho neba nezoberú.“ Nevidel som ani, či sa pritom usmievala.
   „Navrhujem nanebevzatie namiesto starnutia.“ Ozaj, čo som čakal? Pred- stavoval som si, že mama vyjde na balkón a odrazu sa ticho, tichučko začne vznášať nahor. Bude to bez lúčenia, bez zbytočných scén a keby som aj chcel niečo povedať, nebude ma už počuť. Ale čo by som jej tak mohol povedať? Nevezmeš si kabát, aby ti cestou nebolo zima? So smrťou som v tejto predsta- ve nerátal, domnieval som sa, že sa určite byrokratické procedúry jednoducho preskočia.
(V záhlaviach kapitoliek sú použité citáty z knihy
ppl. Bruna Jakscha Jezdec a kůň /Hodonín, 1927/.)


redigovať – szerkeszt, megszerkeszt fatamorgána – klamná predstava, vidina; délibáb neolit – mladšia doba kamenná; korai kőkor pohrebisko skrčencov – zsugorított személyek
temetkezési helye
čačianska alebo čakanská kultúra (cca 1250 – 1000 pred n. l. – mladá bronzová doba) na juhozápad- nom Slovensku, v severozápadnom Maďarsku a
v Burgenlande (Rakúsko). Je pomenované podľa mohyly v Čake a okolí.Táto kultúra je reprezento vaná vyššou diferenciáciou spoločnosti, v reme

selníctve dobre vypálenou keramikou a plochými taniermi.
klariská – členka ženskej katolíckej rehole šľachtiteľská stanica – nemesítő állomás kovová spona – fémcsíptető
lekat se (čechizmus) – ľakať sa; ijedezik
župan – köntös
psychiater – elmegyógyász
zmätený – popletený, chaotický; zűrzavaros, rende- zetlen
záhlavie – hlavička; fejléc


Úlohy
1. Aké postmoderné prvky sa nachádzajú v týchto dvoch kapitolkách?
2. Porozprávajte o prítomnosti alebo neprítomnosti autora.
3. V čom sa prejavuje eklekticizmus v týchto úryvkoch?
4. Uveďte niekoľko motívov, kde sa realita prelína so snom alebo vidinou.
5. Pouvažujte o tom, prečo inklinuje tvorivá iniciatíva postmodernizmu predo- všetkým ku krátkej próze (novela, poviedka atď.).
eklekticizmus alebo eklektizmus – nesúrodovosť; részaránytalanság, az egység hiánya, egymástól eltérő elvek, nézetek, gondolatok keveredése

Literatúra sedemdesiatych rokov

  Nová nastupujúca generácia návrat tzv. konsolidačných machinácií nesle- duje len pasívne a bezperspektívne. Mnohí autori viacerými spôsobmi protes- tujú proti totalite a všemohúcnosti cenzúry: odchodom z krajiny do zahrani- čia, písaním pre „priečinky“ a napokon aj samizdatovou literatúrou.
  Mladé pokolenie odrazu stráca zem pod nohami, pretože zanikajú časopi- sy (Kultúrny život, Literárny život, Mladá tvorba) a náhradné snahy (napr. literárna príloha Smeny na nedeľu; príloha Nového času Nedeľa a iné) boli polovičatými, ba neúspešnými riešeniami.
  Prozaici Milan Zelinka (1942), Dušan Mitana (1946), Dušan Dušek (1946), Ľuboš Jurík (1947), Július Balco (1948) Jozef Puškáš (1951) a iní svojimi poviedkami a novelami vystupovali zväčša v prvej polovici sedemdesiatych rokov a svojsky zoštylizovali nové témy, postavy, prostredie, nanovo posta- vili otázky spoločnosti a obohacovali prózu o nové fabulačno-žánrové po- stupy.Dušan Mitana
(1946 Moravské Lieskové)

  Najvýznamnejším predstaviteľom tejto generácie je Dušan Mitana, ktorý debutuje zbierkou poviedok Psie dni (1970), ale v tom období je už napísané romaneto Patagónia.
  Krátke epické útvary zbierky Psie dni sa vyznaču- jú detektívnymi až hororovými prvkami, absurdnými scénami, morbídne nevynímajúc. Autor rád pracu-je aj s humorom, iróniou a sarkazmom. V kontexte
zbierky Psie dni svojím časopriestorovým rozmerom vyniká Vianočná cesta. Tajuplné udalosti s kriminálnou zápletkou sa odohrávajú v rozpätí približne osemnásť hodín: od nástupu do autobusu až po odchod z hrôzostrašného ho- tela. Novela je takmer filmovo rozkúskovaná: nástup jediného cestujúceho do autobusu, nevrlý šofér, retrospekcia udalostí náhleho „výletu“, nástup muža v zelenom hubertuse, hotel na konečnej zastávke, pridelenie izby, ve- černá osobná hygiena, hotelová izba č. 108, záhadná vražda. Čitateľ je v ner- vovom vypätí od začiatku až do konca. Protagonista sa ocitá v úplne nezná- mom kraji a tajné udalosti pripomínajú absurdno-iluzórny svet.

   Romaneto Patagónia sa stáva nositeľom kvalitatívne nového chápania životného pocitu veľkomestskej mládeže, takmer modlitebnou knižkou dos- pievajúcej generácie, ktorá sa narodila tesne po skončení druhej svetovej  vojny. Kniha je preplnená autobiografickými motívmi a tým celok budí do- jem, že čitateľ číta realistickú prózu. Patagónia zachytáva radostné chvíle zo života mladíka, ktorý sa dostane do veľkomesta. Niektoré pasáže romaneta sú zábavné (napríklad hlavný protagonista bez ostychu prezradí manželovi
– inžinierovi, že sa zamiloval do jeho manželky; opitý Ivan Mráz navštívi oslavujúcu rodinu inžiniera Berlanského, aby zablahoželal Viere Krížovej – Berlanskej, hoci ona nebola oslávenkyňou atď.).
   Pokračovanie tematických okruhov v zbierke Psie dni nachádzame aj     v ďalšej zbierke noviel Nočné správy (1976). Mitana tu tiež zobrazuje kon- fliktné situácie dnešného človeka ako aj neurotické stavy v rodine a spo- ločnosti. Svoje postavy vyberá z každodenného života, ktoré sa v dôsledku nepredvídaných udalostí dostanú na perifériu vlastnej komunity.
   Po niekoľkoročných odkladoch mu vyšiel román Koniec hry (1984). Naj- prv bol odmietnutý s odôvodnením, že hlavná postava je negatívna a nemôže byť ideálom dnešnej mládeže.
   Peter Slávik v momente zúrivosti zabije svoju manželku Helenu Barlo- vú. Výstredná a neokrôchaná Helena svojou brutalitou a primitívnou rečou viackrát ponižuje svojho manžela. Momentálne je opitá a prichádza z „flirto- vania“ z Prahy. Ich sedemročné manželstvo bolo plné nenávisti, ľudského po- nižovania, desu a nezahojiteľných urážok. Matka Slávika pociťuje nekonečnú nenávisť voči neveste, a preto je ochotná podstúpiť prísny trest za nespáchanú vraždu. Pokus prekabátiť vyšetrovateľa síce znázorňuje morálny deficit syna (v mene záchrany) a matky (v mene obetovania), ale Peter Slávik nie je paro- dická postava, skôr strachom preplnená, duševne nevyrovnaná osoba, ktorá sa usiluje zbaviť sa ťažkého dedičstva (otcovo väzenie).
   Autor sa sám priznal, že názvami knižiek sledoval istý účel a „pomenová- val isté etapy nášho spoločenského vývoja: Psie dni po šesťdesiatom ôsmom; Patagónia je zlúčenina „pat a agónia“ – začiatok sedemdesiatych rokov; Noč- né správy z hlbokej normalizácie. Názvom Koniec hry som trochu predbehol dobu – ono to ešte päť rokov trvalo.“ (Jozef Urban: Konzum znamená koniec. Mladé rozlety, roč. 6, č. 27, r. 1992)
   Od konca osemdesiatych rokov sa posilňuje u Mitanu aj predtým už exis- tujúci postmoderný literárny trend so svojimi podstatnými znakmi: stretnutím rozličných textov a ich nespočetná interpretácia; zabudovaním nového textu do predošlého súvislého deja; citovaním citátov, niekedy odlišne od príbehu deja; využívaním parafráz, pseudocitátov, začlenením do kontextu aj admi-

nistratívno-publicistických ako aj umelecko-náučných štylistických útvarov (posvätné texty rôznych náboženstiev, mýty, kuchárske a vkladné knižky, obežníky až po vedeckú literatúru).
   V popredí pozornosti teda stojí predovšetkým text, ktorému sú podriade- né udalosti, postavy, ale aj prostredie. Základná veta klasika postmoderného myslenia Wolfganga Welscha v plnej miere vyzdvihuje obsah celého tvorivé- ho procesu: „Postmoderna sa začína tam, kde končí celok...“.
   Takéto literárnoteoretické a štylistické elementy sa nachádzajú aj v Mi- tanovom ďalšom románe Hľadanie strateného autora (1991). Dej prebieha po dvoch líniách: reálne a abstraktne. Tomáš  Eliáš alias Dušan Mitana sa     v jednom okamihu stratí a ostávajú po ňom len spisy. Na základe týchto do- kumentov sa usilujú vydedukovať, kde sa môže skrývať. Podľa spomienko- vých spisov sa zisťuje jeho predošlý život napr. s protagonistom z románu Koniec hry Petrom Slávikom. Do stavby románu zabuduje aj autobiografické črty (láska k spolužiačke Eve; štúdium dramaturgie a scenáristiky na VŠMU; pôsobenie v redakcii Mladá tvorba; zbožňovanie Dostojevského atď.). Tomá- ša Eliáša zároveň možno pokladať aj za vymyslenú osobu, o existencii ktorej neskoršie aj sám autor pochybuje. I keď nie je priamo prítomný v procese
„dejového napätia“, predsa sa udalosti odohrávajú okolo tejto osoby.
   Mitana po vydarenom románe Hľadanie strateného autora využíva zob- razovaciu techniku postmodernizmu aj v nasledujúcej zbierke noviel a povie- dok Slovenský poker (1993). Mitanovi sa opäť podarilo vytvoriť atmosféru výnimočnej a napätej situácie, ktorá dynamizuje konanie postáv. Vo via- cerých Mitanových prózach sa niekedy aj menovite objavuje tá istá osoba. Autor tvrdí, že tvorba je vtedy skutočná, keď sa prelína so snom a trans- cendenciou. V rovnomennej novele zbierky je základnou tendenciou mrav- ne zvrhlého človeka reťazovitý výskyt zločinu bez uvedomenia viny (syn bez výčitky svedomia utopí svoju matku vo vani). V spoločenskom chao-  se už takmer žiadne trestnoprávne orgány nefungujú, ktoré by delikventov prísne potrestali (v Slovenskom pokri ostatní členovia rodiny sa odsťahujú  z garsónky, pričom mŕtvolu úmyselne zabudnú v perináku rozťahovacej postele; Agáta v poviedke Poľahčujúce okolnosti zo sebaobrany posotí man- žela do priepasti).
   Mitanove ďalšie diela Návrat Krista (1999), Môj rodný cintorín (2000), Krst ohňom  (2001)  a  Zjavenie  (2006)  identifikujú  subjektívne  výroky a myšlienky autora, sú dlhými opismi rôznych filozofických úvah. Autor sa do istej miery momentálne nachádza v sebaizolácii.



sarkazmus – uštipačný výsmech; csípős, maró gúny konsolidovať – ustáliť, upevňovať; állandósul machinácia – podvodné konanie, špekulácie;
fondorlat, cselszövés, spekuláció
všemohúci – ten, kto môže všetko; mindenható
romaneto – prozaický epický útvar s napínavým dejom; kisregény
kontext –textová súvislosť; szövegösszefüggés rozmer – rozsah; méret, terjedelem retrospektívny – pozerajúci sa späť na minulé
  udalosti; visszapillantó, visszatekintő neokrôchaný – hrubý, neokresaný; goromba, durva deficit – nedostatok; hiány

interpretácia – výklad, vysvetlenie niečoho;
értelmezés
parafráza – voľné tlmočenie cudzích myšlienok;
idegen gondolatok szabad tolmácsolása
pseudocitát – álidézet
obežník – prípis určený viacerým inštitúciám alebo ľuďom; körlevél
transcendentálny – nadprirodzený, nadzmyslový;
természetfeletti
mravne zvrhlý – nemravný; erkölcsileg züllött delikvent – previnilec; bűnös, tettes identifikovať – stotožniť, zisťovať; azonosít sebaizolácia – önelszigetelődés


Koniec hry
   „Nuž, podľa posmrtných škvŕn, smrť rozhodne nenastala skôr ako pred tromi hodinami. Ba povedal by som,“ doktor sa pošpáral v nose, „že je to približne šesť hodín. Škvrny sú už veľmi výrazné a pod tlakom...“
Slávik pozrel útrpne na kapitána a vyčítavo povedal: „Musím to počúvať? Je to predsa moja žena...“
   „Prepáčte, súdruh režisér,“ povedal kapitán ospravedlňujúco. „Ste už schopný odpovedať na pár... takrečeno... informatívnych otázok?“
„Myslím, že už to pôjde.“
   „Výborne. V tom prípade môžeme prejsť... ak sa nemýlim, to je vaša pra- covňa,“ kapitán vykročil k dverám pracovne.
Kedy tam bol? Pomyslel si Slávik prekvapene. Vôbec som to nezbadal.
Do riti aj s tým ľahkým sedatívom.
   Prešli do pracovne. Kapitán sa ustavične radoval; tentoraz ho potešil písa- cí stroj.
   Prebiehalo to neočakávane hladko. Slávik bez akejkoľvek nervozity zopa- koval verziu, na ktorej sa dohodli s matkou.
   Z televízie odišiel pätnásť minút po polnoci. Nešiel domov, lebo jeho matka telefonovala okolo siedmej večer, že sa má u nej zastaviť, vraj sa necíti dobre. Potvrdiť to môže asistentka réžie, slečna Lapšanská, ktorá preberala telefonát.
Meno. Adresa. V poriadku.
   Asi o jednej vystúpil na Šafárikovom námestí, odkiaľ išiel k matke. Potvr- diť to môže šofér a tá istá asistentka. Okrem nich bol v aute zaslúžilý umelec Karol Antoška, ktorý však spal, takže si to pravdepodobne nebude pamätať.
Meno a adresa šoféra?

Ján Bielik. Adresu nevie.
V poriadku. To si ľahko zistia. Adresa matky? Dunajská ulica, číslo to a to.
Prečo sa nedal odviezť až k matkinmu bytu?
   Bol veľmi uťahaný, chcel sa trochu prevetrať a okrem toho, zo Šafka je to k matke iba nejakých sto metrov. Ozaj. Cestou k matke stretol na Šafáriko- vom námestí spisovateľa Milana Plachého.
   Meno, adresa. V poriadku. Ako dlho sa zdržal u matky? O koľkej sa vrátil domov?
Vôbec nešiel domov. Zostal tam až do rána. Do rána? To vôbec nešiel k svojej manželke? Nie, lebo nebola doma.
Ako vie, že nebola doma, keď tu vôbec nebol?
   Lebo pred dvoma týždňami odcestovala k svojej sestre do Prahy a podľa dohovoru sa mala vrátiť až dnes večer. Potvrdiť to môže jej sestra a vedeli  o tom aj iní ľudia.
Meno a adresa sestry manželky? V poriadku. A tí – „iní ľudia“? Členovi štábu, napríklad.
V poriadku, to si overia, maličkosť.

   „Čiže vy ste vôbec nevedeli, že vaša manželka sa vrátila skôr a v noci bola doma?!“
„Nie, nevedel!“
„Zistili ste to až dnes ráno, keď už bola mŕtva, však?“
„Presne tak!“
„Ako si vysvetľujete jej predčasný návrat?“
   „Neviem. Vôbec si to neviem vysvetliť. Hádam bude viac o tom vedieť jej sestra.“
   „V poriadku. Máte v byte nejakú väčšiu sumu peňazí v hotovosti, nejaké cennosti, vkladné knižky a podobne?“
„Mám.“
„Čo?“
„Všetko.“
„Mohli by ste mi to ukázať?“
Vstal a podišiel k pracovnému stolu.
   Vytiahol spodnú zásuvku a začal sa prehŕňať medzi papiermi. Po chvíli vytiahol vkladnú knižku a obálku s desiatimi päťstokorunáčkami.
„Je to tu.“
„Všetko?“

„Všetko.“
   „A to sa nebojíte držať len tak, v zásuvke písacieho stola, toľko pe- ňazí?“
   „Päťtisíc. To sa vám zdá tak veľa? A tá vkladná knižka je aj tak na hes- lo.“
   „Nuž, ako myslíte. Aj keď... poznáte to, príležitosť robí zlodeja. Dokonca je na to paragraf.“
„Aj na to?“
„V poriadku. Vaša vec... Čiže lúpež ako motív môžeme vylúčiť.“
„Zrejme.“
„A vaša manželka?“
„Čo?“
„Nemá skryté niečo v pančuche?!“
   „V pančuche nie. Ona to má zakopané na Martinskom cintoríne. Ale ofi- ciálne je v tej truhle jej stará mater...“
   Kapitán zlostne zmraštil čelo: „Vy sa tuším, súdruh režisér, celkom dobre zabávate.“
   Slávik pozrel uprene na kapitána: „Súdruh kapitán, keby vám niekto zabil ženu, mysleli by ste v prvom rade na peniaze?“
   „Asi máte pravdu,“ povedal kapitán po chvíli a vstal zo stoličky. Obaja sa odmlčali.
   Kapitán, akoby chcel preklenúť priepasť, ktorá sa odrazu medzi nimi vy- tvorila, uvoľniť napätú atmosféru a opäť nadviazať prerušený kontakt, podišiel k fotografii visiacej na stene vedľa knižnice. Bola to otcova fotografia v hne- dom drevenom rámiku, stará, zažltnutá fotografia, ktorú mal Slávik najradšej: otec v bielej rozhalenke a s rádiovkou na hlave sa ceril od ucha k uchu a s dob- romyseľnou vyzývavosťou pozeral na svet, akoby sa s ním chcel chytiť za pasy z akejsi bujarej samopašnosti.
„To je váš otec, však?“ Podobáte sa,“ podotkol kapitán prívetivo: „Čo robí?
„Zomrel,“ odsekol Slávik.
   Kapitána očividne prekvapilo jeho podráždenie. Chcel zakončiť rozhovor na túto zjavne chúlostivú tému, rozpačito povedal: „Nechcel som sa vás dotknúť... Tak to už chodí. Nevieme dňa ani hodiny, ako sa hovorí,“ silene sa pousmial.
   „Iste. Keď niekoho posadia do väzenia a potom sa zistí, že to bol omyl...“ Slávikove oči stemneli od hnevu.
„Prepáčte... ale váš otec...“
   „Načo taká ohľaduplnosť,“ Slávik mu nazlostene skočil do reči. „Áno, môj otec sedel. Ale nikoho nezavraždil.“ Uškrnul sa: „Napokon, sám si za to môže,“ mávol rukou, „nechajme to. Priznal sa k tomu, čo neurobil.“



takrečeno – takmer, skoro, bezmála útrpný – súcitný, ľútostivý; együttérző sedatívum – utišujúci prostriedok
vyzývavý – upozorňujúci na seba; nápadný, pro- vokujúci; feltűnő, kihívó

Úlohy

samopašný – roztopašný; csintalan, rakoncátlan, pajkos
ohľaduplnosť – taktnosť, pozornosť; tapintat, előzékenység, figyelmesség

1. Ako dáva „najavo“ Peter Slávik vyšetrovateľovi svoju neistotu?
2. Čo rozumie vyšetrovateľ pod pojmom „informatívna otázka“?
3. Prečo ide Slávik k matke na návštevu a kedy od nej odíde?
4. Čo robila medzitým doma Slávikova manželka?
5. Ako sa vysvetľuje Helenin predčasný návrat zo strany Slávika a ako zo strany vyšetrovateľa?
6. Pripravte parte (úmrtné oznámenie) z príležitosti tragickej udalosti Heleny Bar- lovej – Slávikovej.
7. Aké reminiscencie vzbudzuje v režisérovi fotografia vlastného otca?
8. Čomu možno ďakovať, že Slávik prezradil väznenie otca?
9. Na základe úryvkov charakterizujte postavu režiséra.


L’uboš Jurík
(1947 Nové Zámky)

  Po ukončení vysokoškolských štúdií pôsobil ako redaktor týždenníka Nové slovo, neskoršie sa stal ho- vorcom predsedu Národnej rady Slovenskej republiky (značne kritické spomienky na účinkovanie v pozícii hovorcu a poradcu stvárnil v knihe Pokušenie moci). VsúčasnostiješéfredaktorommesačníkaEuroreportplus. Jeho prozaická tvorba sa delí na krátke epické diela, romány a kriminálne príbehy.
   Najväčšie úspechy dosiahol svojimi novelami a poviedkami. Autor v nich najčastejšie koncipuje bratislavské udalosti. Debutoval zbierkou poviedok Na Poľnej ulici (1973), kde zobrazuje periférne prostredie Bratislavy. Aj v ďal- ších zbierkach Už o tom nehovorme (1986), Mesto v pondelok ráno (1995) a nepriamo aj Dlhá namáhavá cesta (1996) stvárnil príbehy obyvateľov pomaly zanikajúcej bratislavskej časti, ktorí sa ocitli na okraji spoločnosti. Predmetom jeho niektorých literárnych diel je zahraničie (Taliansko, Fran- cúzsko), avšak aj v nich sa riešia všeobecné ľudské problémy (odcudzenie

sa v spoločnosti, morálne zásady jednotlivca, dodržanie zákonov a pravidiel tolerancie). Otázkami medziľudských vzťahov po páde komunistickej totality sa zaoberá v súbore poviedok Keď sa raz nahnevám (1991).
   V románe Novinári (1984) vystupuje do popredia ekologická problematika, v diele Spravodliví (1989) kritizuje súdnictvo v záverečných rokoch totality. Autor od začiatku deväťdesiatych rokov veľmi silne inklinuje k detektív- nej próze, v ktorých má prvoradú úlohu psychologizujúci prvok (Tri detektív- ne prípady reportéra AZ, Kriminálne prípady reportéra AZ, Prvé kriminálne
prípady reportéra AZ atď.).
   Vydal aj súbor rozhovorov so slovenskými a svetovými spisovateľmi (Nepokojné dialógy, Rozhovory o literatúre, Pražské rozhovory, Americké dialógy).

Malý hrdina vel’kého sveta

   Kaviareň Savoy v hoteli Carlton nikdy nebývala plná, vždy sa tam našli voľné stolíky. Hostia sa pod veľkými klenbami strácali, všetko to bolo príliš honosné a neosobné. Anton Záruba radšej chodieval do neďalekej Café Berlín alebo do malých krčmičiek na Rybnom námestí, či na Vydricu a potom hore po zámockých schodoch až na podhradie.
   Posadil sa k malému stolíku pod krištáľovým lustrom a chvíľu čakal, kým Kristína obslúži osamelú starú dámu na opačnej strane. Okrem nej boli v kaviarni len traja muži stredných rokov, ktorí sa hrbili nad nejakým pitím, dva páry zaujaté rozhovormi a potom mladý študent s rozloženými knižkami a zošitmi. Ako mal vo zvyku, zapálil si športku, a keď k nemu prišla Kristína, objednal si tuhú čiernu kávu a po chvíľke váhania aj koňak.
   Čašníčka sa tvárila neosobne a odmerane, akoby ho nepoznala a nikdy nevidela, akoby s ním nestrávila predošlú noc a ešte ráno, pred odchodom, sa s ním nemilovala. Reportér hľadel na jej pevnú postavu a pružný krok so zmiešanými pocitmi: stále cítil príjemné vzrušenie pri spomienke na jej heb- kú pokožku, tvrdé prsia a ľúbostný ošiaľ, ktorý s ňou zažíval. Pritom ho však odpudzovali jej spôsoby a tak trochu drsná, až vulgárna tvár; keď sa nemilo- vali, boli si cudzejší ako vzdialené galaxie. Vedel, že sa k sebe nehodia a že je len otázkou času, kedy sa rozídu. Myslel si, že teraz je na to vhodná chvíľa.
   Rozhodol sa, že sa s ňou priateľsky rozlúči, povie jej zbohom, už sa ne- stretávajme, bolo to pekné, ale nemá to zmysel, každý sme iný a spájala nás iba posteľ, veľmi krehké puto. Keď priniesla koňak s kávou bez opýtania si prisadla, vybrala zo Zárubovej tabatierky jednu športku a nechala si pripáliť.

   „Mám chvíľu čas,“ povedala namiesto pozdravu. „Je tu málo hostí, pose- dím si s tebou. Dobre, že si prišiel. Aspoň sa môžeme pozhovárať...“
Reportér nevedel, čo má povedať.
   „Tejto noci mi bolo s tebou celkom dobre... aj keď ty nie si muž pre mňa,“ pokračovala Kristína. „Nepôjdeme niekedy zase na box? Ten boxer sa mi páči. Zoberieš ma?“
   „Prečo nie. Môžeš ísť so mnou na Franckov tréning.“ Reportér si rýchlo odpil koňaku; nemohol sa odhodlať, aby zmenil tému rozhovoru. „Predstav si, akurát mi volal Franckov impresário, vraj, či nechcem ísť na turné do Pra- hy a do Berlína. Ešte porozmýšľam...“
   „Jééj, to je úžasné,“ zvýskla Kristína. „Nemôžete ma zobrať? Budem sa o vás starať, veď vieš, na takých cestách je žena potrebná. Oprať, čosi navariť a tak. Ale aj to ostatné...“
   „Čo ostatné?“ prerušil ju reportér zlomyseľne. „Máš na mysli erotické služby?“
   Po Kristíninej tvári preletelo niekoľko výrazov: najprv hnev,  potom  zlosť a pobúrenie, ale vzápätí pobavenie. „Možno aj tie,“ povedala rozmar- ne. „Celkom sa mi páči tá Franckova myšlienka... vraj posteľ je dosť široká aj pre troch!“ Odhrnula si vlasy z čela. „Keby sa ti nechcelo, môžeš ležať    v inej posteli. Ja už si s Franckom poradím!“ zasmiala sa hrubým, hrdelným smiechom. Náhle sa naklonila k nemu a chytila ho za ruku. „Pozri sa, dobre viem, čo si o mne myslíš... Som pre teba len taká hlúpa husička. Kelnerka zo Savojky, tak trochu do vetra... a ty si pán redaktor. Nič nehovor, je to tak! Ne- robme z toho problém!“ Stále ho držala za ruku, cítil jej teplo a takmer proti svojej vôli aj stúpajúce vzrušenie; zrazu si nebol istý, či sa s ňou chce rozísť.
„Rozíďme sa, no zostaňme spolu,“ pokračovala Kristína. „Nebudeme sa na seba viazať, no keď dostaneme na seba chuť, stretneme sa a potešíme sa. Čo povieš? Nie je to dobrý návrh?“
   Musel sa usmiať a zľahka prikývol. „Nápad je to dobrý, len či to tak pôjde?“ Mykla plecami. „To záleží od nás. Ponúkam ti dobrý obchod, nie? Nič od teba nechcem, ba naopak, dávam ti úplnú voľnosť. A keď sa ti zažiada, príď.
Až kým si niekoho nenájdeš, alebo kým si ja niekoho nenájdem. No?“
   Opäť prikývol, no zrazu mal pocit, že je všetko naopak: on sa chcel rozísť, chcel sa zbaviť lacného prívesku, ale Kristína ho predbehla. Ľahko a rýchlo ho pustila k vode a ešte mu aj navrhla, aby sa stretávali, keď sa jeden druhému zažiadajú. Pocítil boľavý osteň, ostré pichnutie v hrudi, tlak žiarlivosti, ktorý mu zovrel hrdlo; Kristína sa mu náhle zdala pekná a žiadúca, chcel ju vlastniť, mať pri sebe, s nikým sa o ňu nedeliť... Nadával si do hlupákov, ale už nechcel ustúpiť, nemal kam. Pustila mu ruku.

   „Beriem,“ povedal s predstieranou ráznosťou. „Práve som ti to chcel na- vrhnúť. Bude to tak pre oboch najlepšie. Hneď zajtra môžeme ísť na Franckov tréning. A potom sa uvidí...“
   Zahasila cigaretu, z ktorej si iba dvakrát potiahla. „Potom sa uvidí,“ sú- hlasila. „Dáš si ešte koňak? Nechceš? Potom povedz, prinesiem ti. A teraz už musím ísť, hostia čakajú...“
   Nikto však nečakal; v kaviarni sedeli iba stará dáma, študent s rozložený- mi knihami a trojica mužov zhrbených nad pitím. Práve k tejto trojici Kristína zamierila a prisadla si. Reportér spozornel.
   Zazdalo sa mu, že tých ľudí už niekde videl. Videl? Či sa mýli? Kde by ich mohol vidieť? Bolo to tu, v Savojke, keď čakal na Kristínu? Ale to sot- va, títo ľudia do kavierne nechodia... Kde potom? Nebolo to, hm, nebolo to v nejakej krčme na Vydrici? Ale čo by v Savojke robili ľudia z Vydrice? Takí sem nechodia... Nie, nie! Alebo ho na nich upozornil policajný komisár Paľko Galbavý pri nejakej akcii? Sotva... Prečo sú mu podozriví? A prečo sa s nimi zhovára Kristína?
   Jeden z nich, obrátený k nemu ostrým, ako vyrezaným profilom... nie je to Jožin Parák, chlapík z galérky, násilník a vydierač? Alebo si ho naozaj     s niekým pomýlil?
   Bolo to celé čudné; od nervozity si zapálil ďalšiu cigaretu a na dúšok vypil koňak. Prečo ho to vôbec trápi...? Je to možno len tým, že sa práve rozišiel  s Kristínou a je akýsi neistý, precitlivený a zbytočne podozrievavý. Kristína akoby vytušila jeho nervozitu; podišla k baru a priniesla mu druhý koňak. Vďačne prikývol.
„Prosím ťa, povedz, kto sú tí ľudia tam, pri tom stole?“ spýtal sa potichu.
„Zdá sa mi, že ich odkiaľsi poznám. Prečo s nimi sedíš? O čom sa zhovárate?“ Kristína sa mierne usmiala. „Vari len nežiarliš? Ešte sme sa ani poriadne nerozišli a už vyzvedáš. Ale nič sa neboj! Ani jeden z nich nie je môj milenec.
Sú to len štamgasti. Dvoch z nich poznám ešte z detstva. Občas sem zájdu na kávu či na pohárik. Spokojný?“
   Aj reportér sa usmial. Neveril jej ani slovo. „Spokojný,“ povedal. „Napo- kon... na tom nezáleží. Asi predsa len trochu žiarlim. To ma prejde. Už si ma nevšímaj. Ohlásim sa ti zajtra. Pôjdeme spolu na tréning. Prines mi účet...“
Kristína vzala prázdne poháre a popolník. „Nechaj tak. Teraz je to na mňa.
Raz ti to všetko spočítam...“
(Zo zbierky Prvé kriminálne prípady reportéra AZ, 2005)

impresário – divadelný, koncertný agent, manažér; hangversenyrendező
štamgast – törzsvendég

Úlohy
1. Charakterizujte postavy, prostredie a dej úryvku.
2. Kedy sa v kaviarni začína reportér bližšie zaujímať o tamojších štamgastoch a aké myšlienky ho trápia?
3. Aké máte pocity o láske medzi Kristínou a reportérom?
4. Rozpovedzte skutočný alebo vymyslený príbeh o naplnenej, nenaplnenej láske (vlastný, z počutia atď.).
5. Akú mienku máte o priateľstve medzi mužom a ženou?



Július Balco
(1948 Cífer)

   Poviedky začal publikovať v Mladej tvorbe, Slo- venských pohľadoch, Romboide, rozhlase a literárnych prílohách denníkov a týždenníkov. Viacero poviedok napísal s cigánskymi motívmi. V širšie koncipovanej baladickej próze zobrazil tragické osudy cigánskych hudobníkov – ich bytostný vzťah k hudbe, túžbu po slobodnom živote, náruživosť lásky, nepokoj, ktorý ich ženie k neustálemu putovaniu. Tento nepokoj-
ný svet stvárňuje v baladickej próze Husle s labutím krkom (1979) ako aj v zbierke noviel Ležoviská (1986).
   Zachytáva aj životné situácie s vojnovou a povstaleckou tematikou (Vos- kovožlté jablko 1976), pričom ho oveľa viac zaujímajú osudy jednotlivcov a ich morálny prístup (sebaobetovanie alebo zbabelosť), než obvyklé vojen- ské ťaženia.
   Balco píše aj pre deti (Strigôňove Vianoce 1991, Strigôňove prázdniny 1994, Strigôňov rok 1999, Vrabčí kráľ 2004); tajomné bytosti zobrazuje no- vým, príťažlivým spôsobom.


Ukážka

Verklík a husle

  Raz stretli v poli starého človeka v zelenom hubertuse, s dlhou šedivou bradou, v deravom širáku. Prichádzal z ďaleka, na chrbte niesol verklík. Bol to vysoký, mocný starec.
Keď ich zbadal, zastal a pohŕdavo si ich premeriaval.

– Tak čo, cigáni? Hráte, hráte? Svet klamete?
Gejza by sa mu bol najradšej vyhol, no zrazu si na čosi spomenul.
– Ty, počuj! Nemal si ty dakedy husle?
– Vari hej! – odsekol starec, stiahol obrvy a už sa aj bral preč.
– A máš ich ešte? – volal za ním Gejza.
– Ešte, ešte... – hundral, zrýchlil krok.
– Počkaj! Čo sa tak ponáhľaš?
– Robota mi stojí... čo chceš?!
  – Veď počkaj, postoj chvíľu aj ty, – pobehol Gejza za ním. – Tie husle... nepredáš ich?
  Verklikár zastal, poškrabal sa na čeľusti, lebo si spomenul na jednu mladú cigánku, čo v poslednom čase vídal v meste na trhu.
– Komu? – opýtal sa rozvážne.
– Komu? Nuž mne!
– Hm, hm... husle by si chcel... pre koho?
– Pre mňa! – udrel sa do pŕs Gejza.
  – Neklam, cigán... Ty máš svoje husle. Teba si bez nich ani predstaviť ne- viem! – pritom skúmavo pozrel na chlapca.
– No vidíš! Tak mi ich predaj, dobre ti zaplatím.
– Čo si spravil s husľami?! – zrúkol verklikár.
  – Cha-cha. Chachacha. Čo som s nimi spravil, to som s nimi spravil! Jed- nému gadžovi som ich o hlavu otrieskal. Buď rád, že to nebola tvoja hlava.
– A čia to bola hlava?
– Krčmárska! Bola to krčmárova gebuľa, tvrdá ako klát.
  – Hahaha... – starec zložil verklík do trávy. – Hahahaha. Prepáčte, musím si sadnúť. Óch, joj!
  – Roztrieskal som ich na triesky, – doložil Gejza a sadol si vedľa neho  na medzu. Vykutral z vecka balíček tabaku. – Na, ušúľaj si, – ponúkol verklikára, vzal medzi prsty papierik, zvážnel, opatrne doň trúsil drobné zrniečka.
  – Toto sa mi, bratku, páči, – verklikár skrútol cigatetku v prstoch, naslinil a zalepil. Vypýtal si zápalku, vdýchol do seba celý plamienok, zápalka zhas- la, z cigarety sa vyvalil hustý dym. Sústredene fajčil hlbokými šlukmi, oči mu zastrel závoj, fajčil, akoby už týždeň nemal na tabak.
– Nože mi daj odpáliť! – štuchol ho Gejza lakťom. – Škoda zápaliek.
  – Verklikár mu otrčil horúcu cigaretu a keď pozoroval, ako si pripaľuje, znova sa rozosmial.
  – Takáto vec mi veru vie urobiť radosť. Hahaha. Hohoho. Že som tam nebol a že som to nevidel. Môj ti bože! Naozaj si mu tresol po kotrbe husľami?

  – Tu je chlapec! Hlava zostala celá a moje husličky... – zaodŕhal, prežrel od dojatia.
– Nechcel mu naliať vína, – prisvedčil Melichar.
– Jejejejejé, neklamte ma, cigáni! To si nič iné nemal poruke?
  – Nechcem o tom... ani vravieť... – zafikal Gejza, pozrel do trávy, pozoro- val mravce, ako behajú sem a tam po žltej zemi, všetky bez huslí.
– Prečo si ho neovalil stoličkou? Gejza si iba zhlboka vzdychol.
– Alebo pivovým pohárom?
– Daj pokoj!
– Najlepšie pivovým krígľom! Ucho pivového krígľa...
– Prestaň! Nemôžem to počúvať!
– ... sa dobre drží v ruke a dá sa ním...
– Sviňa! – Gejza sa rozbehol do poľa, kufor si tam zabudol.
  – Mohol si ho aj holou päsťou, – rehotal sa verklikár – a husličky pekne mäkkuško uložiť do futrála... Počkaj! Či ti neradím dobre? – prstom ukazoval na Gejzu, ktorý sa podchvíľou obzeral, odpľúval, hrozil mu päsťou.
– Melichar vzal kufor a pomaly išiel za Gejzom. Verklikár zvážnel.
– Cigán... vráť sa! Predám ti husle.
Napochytro bral vrece a verklík, ponáhľal sa za nimi.
– Počkajte, chumaji! Stoj, chlapče, pomôžeš mi niesť verklík!
  Gejza na Melichara významne žmurkol. – Nože mu choď pomôcť s tým verkľom...
  Starec prehodil chlapcovi remeň cez plece, pobehol za Gejzom a teraz zase oni dvaja kráčali vedľa seba a chlapec kus za nimi niesol verklík.
– Predám ti ich.
– To som zvedavý.
– Predám, lebo ty už nikdy husle neroztrieskaš! Zastali.
– Prečo predávaš husle?
– To ty nemôžeš vedieť. Pohli sa.
  – Nehnevaj sa, že sa ťa na to pýtam, ale tak mi zišlo na um... je to už veľmi dávno, čo som ťa s nimi naposledy videl. Reku sa ťa spýtam, či si ich niekde nezašantročil.
Zastali.
– Dobre, že si sa spýtal. Ako vidíš, mám ich.
– Nič nevidím! Ani neviem, kde bývaš.

  – Neboj sa, bývam, – uškrnul sa verklikár, – ale nejaký čas to potrvá, kým prídete ku mne, to ti teda poviem! Keď chcete husle, musíte ísť so mnou, nech to aj na konci sveta.
Pohli sa, chlapec ich dobehol. – Ten verkeľ mi je ťažký, – povedal. Zastali.
– My máme čas. Len či nás nebudeš vodiť za nos. Verklikár si iba odpľul a pohli sa.
– Ten verkeľ mi je ťažký, neuvlečiem ho, – zvolal nástojčivo Melichar.
– Ja som len zvedavý, koľko za ne dáš. Máš vôbec peniaze? Zastali.
– Ešte som tie husle ani nevidel, – povedal Gejza.
  – Veď ich uvidíš! Som zvedavý, čo potom povieš. Určíš si cenu sám. Veď ty husliam rozumieš, či nie?
Pohli sa.
  – Môžbyť sa dohodneme, môžbyť sa nedohodneme, – šomral verklikár. – Môžbyť sa ukáže, že vôbec nerozumieš husliam. Ani by som sa nečudoval. Mlátiš nimi ako kyjakom!
– Ten verkeľ ja už nevládzem!
– Tak daj sem, – vzal mu ho starec z ramien. – A zmiznite mi z očí!
  Gejza na neho zachmúrene hľadel a premýšľal, čo si má myslieť o tomto čudnom človeku, čo ani nie je cigán a potĺka sa celý život po svete.


zrúknuť – zarevať; elordítja magát, feljajdul
gadžo (cig.) – biely človek
klát – fatönk vykutrať – kutat otrčiť – nyújt kotrba – kobak
zaodŕhať – köhög, krákog

prežrieť – prehltnúť
zafikať – zavzlykať, zafňukať; szipog, felzokog, felsír
ovaliť – fejbe vág
futrál – puzdro; (hegedű)tok
zašantročiť – zapatrošiť, premárniť; elveszt, eltékozol, elfecsérel



Úlohy
1. Domyslite si ďalší priebeh udalostí.
2. V čom tkvie priamočiarosť deja? Uveďte príklady.
3. Poukazujte na figliarske kúsky, ktoré sa nachádzajú v úryvku.

Jozef Puškáš
(1951 Michalovce)
  Debutoval zbierkou Hra na život a na smrť (1972), kde vidí svet v jeho vnútornej rozpornosti a človeka chápe ako zložitú bytosť. Zbierka je preplnená uda- losťami z detstva. Atmosféra a charakter próz tejto zbierky pripomínal existenciálne ladené motívy. Po- viedky nemali epickú šírku, zahrnovali jedinú situá- ciu a neobsahovali detailnejšie psychologické kresby postáv.
   Od konca sedemdesiatych rokov sa Puškáš vo svojich dielach viac pri- kláňa k realizmu. V novele Priznanie (1979) sa zraní novinár, keď uteká od priateľovej ženy, avšak nevie, kto je pôvodcom jeho zranenia. Myslí si, že priateľ, ktorý ho pristihol pri svojej žene. Chce zistiť pravdu, ale stretáva sa s ďalšími problémami. Autor čitateľovi vnucuje pocit, že v živote predsa len treba bojovať o niečo kladné.
   Jeho najúspešnejšou knihou je Štvrtý rozmer (1980). Hlavnou postavou je učiteľ Rotarides, ktorý ako nepraktický človek nevie vybaviť pre seba i pre manželku byt. Autor tu naznačuje komunikačné skraty v socialistickej spo- ločnosti, ale nekritizuje podstatu problému. Rotarides preto nemôže dostať byt, lebo neobnovil svoju žiadosť o družstevný byt.
   Podobnú tematiku má aj ďalší román Záhrada (v piatom období roka) (1984), pričom rozširuje dej aj o ekologický námet. Nebol priamym kritikom socialistickej spoločnosti, ale predovšetkým možným „zlepšovateľom“. Ob- čas humornejším spôsobom ladí príbehy, kde zobrazuje vzťah muža a ženy v rôznych situáciách.
   Poviedky zbierky Sny, deti, milenky (1985) zvýrazňujú ľudské slabosti v rámci platného etického ideálu. Z tejto zbierky je najvýstižnejšou novelou Dáma so psom.

Ukážka	Štvrtý rozmer

   Po zvonení zastavil Rotaridesa na chodbe chemikár Brunovský, inak váš- nivý fotoamatér a aj s kopou zošitov ho vtiahol do svojho kabinetu.
– Poď, musíš sa pozrieť! No, čo na to povieš?
   Na písacom stole ležala veľká fotografia, portrét ženy, ba ani nie portrét, iba detailne zachytená časť tváre so zdôraznenými očami a graficky čistou linkou vlasov.

– Tú poznám! – mimovoľne vyhŕkol Rotarides.
   – Poznáš? – chemikár sa z chuti rozrehotal. – To sa ti podarilo! Lenže túto fotografiu som nerobil ja, ale nejaký Japonec. Získala zlatú medailu na svetovej výstave fotografií v Holandsku.
   – Čudné, zdalo sa mi... – Rotarides sa so sebazaprením zbavoval dojmu, že má pred sebou podobizeň krásnej Nagajovej.
   – Človeče, – chemikár zaťukal prstom na lesklý povrch portrétu, – všimni si tie oči! Iste si ich dala operovať, aby sa takto narovnali... Teda ak poznáš nejakú podobnú ženu, gratulujem ti. Je to čosi extra!
   Rotarides si napravil zošity pod pazuchou a bez slova vykročil k dverám. Chemikár sa rukami opieral o stôl, raz sa pozeral na portrét zblízka, raz vyťa- hoval hlavu na tenkom krku do výšky ako kohút v aréne.
   – Asi pred mesiacom dávali vo viedenskej televízii reportáž o tomto Ja- poncovi. Nepozeral si sa?
   – Televíziu takmer nepozeráme, – odpovedal Rotarides. – Žena tvrdí, že zbytočne neurotizuje dieťa...
   – Tie očiská! – šomral Brunovský, akoby ani nepočúval. – Musia byť ope- rované, predsa Japonka...
– Nevieš, kde dostať pomaranče? – zvýšeným hlasom sa spýtal Rotarides.
   – Čo? – strhol sa chemikár. – Pomaranče? Človeče, chcel by som mať tvoje starosti!
Rotarides hodil rukou a ponáhľal sa preč, lebo chcel byť čo najskôr von zo školy.
   – Ale je teplučko! – prihovoril sa mu na schodoch školník. – Zrazu aké leto, však?
   Rotaridesa ovanul vietor, akoby tu bol naňho priateľsky čakal. Mal chuť nasliniť si prst, vážne sa rozhodovať, ktorým smerom ďalej, no okná školy za jeho chrbtom boli priveľmi pozorné a priveľmi prísne, odkiaľsi dokonca po- čul riaditeľov hlas, čo striedavo zrýchľoval a spomaľoval tempo, raz vyriekol slovo krátko a rýchlo ako štekot, potom ho zasa prevaľoval v ústach ako teplú knedľu, dramaticky naťahoval každú slabiku.
   – Vari najskôr k stánkom za Kamzíkom! – Rotarides polohlasom spa- rodoval riaditeľovu dikciu a vyrazil, hompáľajúc v ruke prázdnou taškou, pritom sa mu mimoriadne darilo vyvolať ráznymi krokmi dojem pochodu, ba priam útočného postupu vpred. Takto vchádzal každé ráno do zborovne riaditeľ Štrpka, zaslúžilý učiteľ, ktorý onedlho takisto oslávi významné ži- votné jubileum – ako vieme, v jubileách a výročiach zriedka nastane dlhšia prestávka – no keďže je to podstatne menší šéf ako Tonkin, tá oslava nebude taká oficiálna a nebude mať ani takú gradáciu. Tú bude mať len jubilantova reč, zostavená podľa všetkých pravidiel klasickej rétoriky.

   Každá poriadna jar aspoň na chvíľu oklame človeka, vyvolá v ňom faloš- ný pocit, že nestarne, ale mladne, tak ako mladne celá príroda okolo neho. Napokon, aj príroda mladne len zdanlivo, veď lipám, čo sa zaodeli lístkami krehkými ako kožka na riasnici jahňacieho oka, takisto pribudne pod kôrou jeden letokruh, širší či užší, podľa toho, či bol vlhký, alebo suchý, teplý alebo studený rok. Aj Rotarides mal teraz pocit mladnutia, zdalo sa mu, že čas,     v ktorom sa starne, v tento deň neplatí, že situáciu ovládol iný čas, vracajú- ci sa po vlastných stopách, čas zhľadúvajúci stratené hodinové ručičky ako samopašný šarvanec lístok s matkinými príkazmi na nákupy. Niet dôvodu zavrhnúť dosiahnuteľnosť takého sveta! Natešene sníval Rotarides a počas chôdze si vyzliekol sako, lebo sa už načisto rozohrial.
   – Nemáme! – zmrazili jeho elán v stánkoch pri Kamzíku a poslali ho do Domu ovocia a zeleniny na ulicu Obrancov mieru.
– Vypredali sme ráno, dnes už nedostaneme, – schladil ho tam ešte väčšmi.
   – Naučte sa kupovať v pracovnom čase! – ironicky sa naňho zaškeril ktosi z radu na nové zemiaky.
– Zemiaky nechcete? Ako to? – nechápala predavačka.
   Pred predajňou práve zastalo nákladné auto so znakom OZ, zaklopal šofé- rovi na dvierka:
– Rozvážali ste dnes pomaranče?
– Rozvážali.
– Nemáte...
– Svoje vám nedám, súdruženko!
   Azda aj vietor, čo rad-radom prefukoval ulice, zabudol na niektoré z tých, ktorými prešiel Rotarides. Netreba ho však preceňovať: nebol ako filmový hr- dina, čo do poslednej chvíle verí a napokon zvíťazí, hoci už má na krku slučku alebo ostane sám proti desaťnásobnej presile. Triezvo sa zmieril s tým, že pomaranče dnes nezoženie, no nechcelo sa mu ešte ísť domov, čosi ho vábilo ďalej a ďalej; nakoniec, aby malo chodenie aký-taký zmysel, kúpil v zastrče- nom obchodíku štvrť kila cesnaku a okľukou sa vrátil na konečnú stoštvorky dolu na námestí.
   Autobus páchnuci naftou, prachom a potom mnohých tiel zastal s hlas- ným škripotom pri nástupisku. Ktosi, kto z neho vyskočil spolu s inými ces- tujúcimi, chytil Rotaridesa za ruku, v ktorej pohadzoval štyri zviazané cesna- kové hlavičky.
– Ježiško, kde ste zohnali cesnak?
Označenie Rotaridesa za nadprirodzenú bytosť bolo nezaslúžené, veď cesnak zohnal celkom prirodzeným spôsobom. Už-už sa mu tisla na jazyk odpoveď, no keď ešte raz v duchu zvážil situáciu, rýchlo začal kalkulovať:

– Poviem, ak viete, kde možno zohnať pomaranče!
   Neveľká chudá ženička, v dave nenápadná ako sliepočka v hydinárskom veľkochove, sa poškrabala za uchom, čo nevzbudzovalo veľké nádeje, ale odpoveď prekvapujúco protirečila tomuto gestu:
   – No, ak máte cestu do Dúbravky... Videla som, že z Brestovky ľudia nosia vrecká...
   Osud a náhoda za nás rozhodujú, keď s tým najmenej rátame, uvažoval cestou v autobuse Rotarides. Prekvapenia a paradoxy sú na každom kroku. Obídeme celé mesto, celý svet, aby sme napokon našli to, čo sme hľadali, doma v komore alebo v chladničke.


sebazaprenie – önmegtagadás, önmegtartóztatás
riasnica – mihalnica; szempilla
letokruh – évgyűrű

Úlohy
1. Čo zistil Rotarides sledovaním veľkej fotografie?
2. Život sa zakladá na banalitách. Ako servíruje autor detaily každodenného živo- ta?
3. Akú úlohu plnia v úryvku úvahové pasáže? Analyzujte ich. Súvisia s dejom alebo charakterizujú duševné rozpoloženie Rotaridesa? Odôvodnite.
4. Zostavte dialóg na základe úryvku v predajni ovocia a zeleniny.

Literatúra v polovici osemdesiatych rokov

   Od polovice osemdesiatych rokov v slovenskej literatúre dochádza k vnú- tornej diferenciácii. Samoúčelnosť socialistického realizmu uvoľní miesto dynamickej samoregulácii. Namiesto centralistického riadenia literatúry sa pristupuje k liberálnejšiemu chápaniu kreatívnosti. Literárna kritika sa kon- troluje verejným literárnym životom. Z kritických úvah sa vytrácajú jed- nostranné, klišéovité hodnotenia umeleckých diel. Slovenská literatúra potre- buje odblokovať zablokovanú ľudskú tvorivosť.
   Autori, ktorí boli izolovaní, ba vylúčení z literárneho diania, postupne   sa opäť včleňujú do literárneho života, nakoľko charakterom svojej tvorby (kritika spoločnosti; pestovanie nežiaducich žánrových prostriedkov), alebo z mimo literárnych dôvodov sa ocitli mimo jeho rámca.
   Slovenská literatúra začína nadväzovať kontakt s európskou a svetovou literatúrou.
   Aktivitou nastupujúcej spisovateľskej generácie dochádza aj k znovuoži- veniu činnosti literárnych časopisov ako aj založeniu nových (napr. Literárny týždenník, Literika, osamostatnenie časopisu Dotyky atď.). Mladé pokolenie spolu so staršou generáciou sa zrazu ocitlo na historickej križovatke.
Literatúra sa v tomto období delí na dve skupiny:
a) samizdatová literatúra;
b) oficiálna literatúra.

Samizdatová literatúra
   Najvýznamnejším slovenským spisovateľom, vykázaným tzv. normalizá- tormi z oficiálnej literatúry, bol Dominik Tatarka, žijúci po roku 1970 pod prísnym dozorom ŠtB. Ďalšími osobnosťami, ktorým diela postupne vychá- dzali po roku 1989, boli Ladislav Mňačko, Juraj Špitzer, Albert Marenčin, Ivan Kadlečík, Milan Šimečka, Martin Milan Šimečka (bývalý zakladateľ   a šéfredaktor denníka SME), Dušan Šimko a iní. Takmer bez výnimky zo- brazovali vo svojich dielach falošný svet reálneho socializmu, ktorému ani politickí demagógovia neverili. Zdanlivé splývanie literárnej fikcie a života aj výlučným používaním ja-formy, uvádzaním skutočnosti prostredia pred- pokladá autobiografické motívy všetkých týchto „outsiderov“ spoločnosti. Samozrejme z týchto „outsiderov“ sa vplyvom ponovembrovej zmeny stáva človek, o ktorého je zrazu mimoriadny záujem. Tento životný pocit skúma Martin Milan Šimečka v novele Záujem (1997). Poukazuje aj na to, nakoľko

je tento rôznorodý záujem úprimný, nakoľko vypočítavý a hlavne nakoľko je pre život hlavného hrdinu potrebný.
   Prvým samizdatovým časopisom bol Kontakt (1981 – 1983). Na jeho for- movanie vplývali najmä spisovatelia z okruhu Charty ’77 a pražský under- ground (podzemná ilegálna organizácia).
Neskoršie vznikol časopis Fragment (od 1987 až dodnes), ktorý sa stal
„oficiálnym“ dokumentom prenasledovanej opozície v Československu. Re- dakčný kruh tvorili Martin Milan Šimečka, Ján Langoš a Ján Budaj.
   Na Slovensku hromadný odchod spisovateľov do zahraničia zaregistrova- li v dôsledku zániku Slovenskej republiky už v roku 1945. Odchádzali predo- všetkým tí, ktorí sa angažovali v  kultúrnych inštitúciách Slovenského štátu a katolícki básnici. Medzi prvými emigrantmi bol Jozef Cíger Hronský, správca Matice slovenskej. Medzi literátmi, ktorí v roku 1945 opustili Slo- vensko, boli hlavne predstavitelia Slovenskej katolíckej moderny (Rudolf Dilong, Ján Okáľ, Mikuláš Šprinc  atď.).  V neskoršom  období  odchádza do exilu aj lekár a básnik Andrej Žarnov, ktorý bol po roku 1945 prenasledo- vaný za svoju prednášku Pravda o Katynskom lese, ktorú predniesol v roku 1943 ako člen komisie Medzinárodného červeného kríža, vyšetrujúcej masa- ker poľských dôstojníkov.
   Po auguste 1968 zakázali rôzne literárne časopisy a autori boli vylúčení zo spisovateľského zväzu (celkom asi štyridsať), niektoré z pripravovaných titulov boli zlikvidované alebo upravené, mnohým spisovateľov odopreli možnosť publikovať. Z renomovaných autorov odišli do exilu iba Jaroslava Blažková a Ladislav Mňačko. Väčšina tých, ktorí z literárnej scény začiatkom sedemdesiatych rokov nedobrovoľne odišli, pričom neopustili Slovensko,  sa do literatúry po čase vrátili (Ladislav Ťažký, Katarína Lazarová, Anton Hykisch, Ján Johanides, Peter Karvaš, Pavel Vilikovský, Ivan Štrpka, Pavol Števček, Jozef Bžoch, Milan Hamada).
   Samizdaty, vznikajúce priamo na Slovensku, boli často viac-menej indivi- duálnou záležitosťou, ako tomu bolo napríklad v prípade redaktora vysoko- školského časopisu Echo Martina Bútoru.
   Niektorí spisovatelia boli aj sami sebe nakladateľmi, napríklad Miroslav Pius.

Oficiálna literatúra
Dozvuky socialistického realizmu
   V tzv. normalizačnom období sa pritvrdil ideologický boj a od spisovate- ľov sa znova očakávalo „zbožňovanie“ socialistického realizmu. Po neúspe-

chu „pražskej jari“ a okupovaním Československa sovietskou armádou a voj- skami Varšavskej zmluvy dochádza k tzv. normalizácii a konsolidácii (čistky, prepúšťania, potláčanie slobôd).
   Oficiálna literatúra vyžadovala od spisovateľov, aby tvorili v duchu so- cialistických ideálov a podľa princípov socialistického realizmu. Autorov kategorizovali a zaraďovali do rôznych zoskupení: angažovaní, menej anga- žovaní, alebo tzv. „podozriví“. Nadhodnotení boli tí autori, ktorí neochvej- ne podporovali a propagovali stranícku ideológiu a  komunistický režim.   Tí autori, ktorí nepatrili k tejto skupine, sa pri vydávaní svojich diel stretávali s mnohými ťažkosťami (boli umlčiavaní; vytlačení na perifériu; mali zakáza- né publikovať alebo len obmedzene mohli vydávať svoje diela; často museli svoje práce prepracovať).
   Toto obdobie najviac charakterizujú diela Jána Jonáša (1919 – 1977). Pri- členil sa k tým spisovateľom, ktorí naďalej písali v duchu socialistického re- alizmu čerpajúc námety z dedinského prostredia s tematikou tzv. budovania socializmu (predovšetkým združstevňovací proces). Záujem kritiky vyvolal najmä jeho román Jedenáste prikázanie (1977).
   Po roku 1989 sa socialistický realizmus definitívne stáva anachroniz- mom.


vnútorná diferenciácia – belső tagozódás samoúčelnosť – öncélúság samoregulácia – önszabályozás
kreativita – tvorivá činnosť; alkotóképesség
klišé – ošúchaná fráza; közhely; elkoptatott szólam
samizdat – tajne rozmnožované a rozširované ruko- pusy zakázaných kníh, časopisov a pod.;
illegális sajtótermék

demagóg – zvodca más; népcsaló, népámító
fikcia – predstava, výmysel, zdanie;
kitalálás, képzelődés, agyrém
outsider – kto nemá nádej na úspech; csekély esélyekkel induló egyén
exil – száműzetés
angažovaný – lekötelezett valakivel szemben
anachronizmus – zastaraný názor; kortévesztés; elavult nézet



Literatúra devät’desiatych rokov

   Autori tohto obdobia majú experimentátorskú tendenciu. Ich mnohorakosť sa prejavuje v tom, že popri literatúre sa stávajú aj aktívnymi divadelníkmi (režisérmi, scenáristami, hercami), redigujú časopisy, pestujú filozofiu, ale aj teológiu. Sú to väčšinou nekonvenční autori narúšajúci vžité predstavy o tzv. plnohodnotnom literárnom diele. Znamená to, že avantgardné jazykové ex- perimenty alebo triviálne postupy sa posúvajú do hodnotového centra literár- neho systému. Toto pokolenie vystupuje zväčša v prvej polovici deväťdesia- tych rokov. Napriek umeleckému potenciálu i početnosti tvorcov neplánuje spoločné vystúpenie ani vo forme programového vyhlásenia, ani založením literárnej skupiny, či generačného literárneho časopisu. V prozaickej oblasti absentujú výrazné ženské autorky.
   U niektorých prozaikov zobrazenie spoločenských pomerov prebieha naturalisticky presným videním. Ich texty sú bizarné, groteskné a parodic- ké. Literárna citovosť je nahradená brutalitou života samého. Odpozorovaná realita sa mieša s literárne štylizovanou absurditou, čo vykazuje aj postmo- derné gesto. Postavy putujú z dediny do mesta, ktorému nerozumejú, ktoré je im kultúrne cudzie a cudzím aj ostáva. Iní autori sa zahĺbia do histórie, presnejšie si z nej vyberú len určitý priesek, pričom ich zaľudňujú takými protagonistami, ktorí sú nositeľmi určitých názorov, dobrých alebo zlých vlastností.
   Ďalší prozaici zase najväčší dôraz kladú na štylistickú stránku literárneho diela, t. j. prvoradým motivickým činiteľom je text bez väčšej pozornosti na fabulačno-príbehovú zložku. Takáto textová montáž skrýva v sebe možnosť úpravy napr. samostatných poviedok do podoby jednoliateho textu, čím vzni- ká žánrovo ťažko zaraditeľná kniha. Komplikovanosť a náročnú uchopiteľnosť tohto sveta autor zdôrazňuje zaraďovaním filozofických a esejistických pasá- ží, ktoré dominujú nad epickými prvkami.
   Patria sem nasledujúci autori: Martin Kasarda, Peter Pišťanek, Dušan Taragel, Igor Otčenáš, Viliam Klimáček, Vladimír Balla, Pavol Rankov     a iní.


triviálny – nevedecký, ošúchaný, banálny; útszéli, közönséges, elkoptatott, lapos
bizarný – čudný, podivný, zvláštny; különös, furcsa, szokatlan
groteskný – a nevetséges és az ijesztő keveredése

priesek – metszet
fabulačný – mesélő
montáž – ábrák, képek, képrészletek összeillesztése művészi és gondolati egésszé
uchopiteľnosť – megfoghatóság



Literatúra z konca devät’desiatych rokov
20. storočia a začiatku 21. storočia
   Vystúpenie tejto generácie sa datuje od konca deväťdesiatych rokov dvad- siateho storočia a zo začiatku prvých rokov dvadsiateho prvého storočia.
   Najmladšia literárna generácia sa momentálne len formuje. Nadväzujú na tzv. poetiku coolness, často upútajú kritiku v žánri sci-fi (využívajú paletu po- nášok na rôzne javy súčasného života od počítačových hier, virtuálnej reality až po oblasť marketingu a reklamy), či generačnou výpoveďou prezentova- nou jazykom ovplyvneným elektronickými médiami. Tematicky zobrazujú aktuálne problémy doby (globalizácia, hypermarkety, reklama atď.), čím sa potvrdzuje komerčnosť knihy, redukovanej na tovar. Vo svojich prózach vy- užívajú postupy popkultúry, ktorú sa usilujú prekonať ironickým a sarkastic- kým zvýraznením motívov a nadväznosťou na postmodernú filozofiu. Je to niečo nové, nesúrodé a ťažko vnímateľné.
   V literárnej tvorbe najmladšieho poko- lenia pozitívnym javom je odovzdávanie teoretických a praktických vedeckých poz- natkov formou textovej konštrukcie.
   Najvýznamnejším reprezentantom toh- to generačného zoskupenia je Michal Hvo- recký (Lovci & zberači, Plyš, Eskorta, Du- naj v Amerike).












cool – hudobný moderný džezový štýl z konca štyridsiatych rokov
ponáška – napodobenina; utánzat virtuálny – potenciálny, možný; lehetséges marketing – piacszervezés
globálny – átfogó, az egészre vonatkozó


komerčnosť – zameranie na zisk; kereskedelmi, üzleti
popkultúra – moderná populárna kultúra; modern
népszerű kultúra
textová konštrukcia – szövegszerkesztés



Literárne zoskupenia v slovenskej literatúre
(1945 – 2007)

Literatúra pre deti a mládež
   Literatúra pre deti a mládež zahrňuje spravidla diela pre 14 – 15 ročných žiakov. Patria sem jednak zámerne tvorené práce pre deti a mládež a jednak die- la, ktoré sa postupom času stali čítaním detí a mládeže, i keď boli pôvodne na- písané pre dospelých (diela Julesa Verna; Daniel Defoe: Robinson Crusoe atď.).
   Je to tá časť literárnej tvorby, ktorá zodpovedá vnímaniu veku primeranosti a diferencovanému okruhu príjemcov detí a mládeže. Autori pre deti a mládež vo svojej tvorbe zohľadňujú aspekt dieťaťa a rešpektujú aj estetické kritériá. Detská literatúra na prelome päťdesiatych a šesťdesiatych rokov dvadsia- teho storočia pokročila o krok ďalej. Kým v prvej fáze umeleckej detskej lite- ratúry, ktorá sa nazýva aj klasickým obdobím v tridsiatych rokoch minulého storočia (Ľudmila Podjavorinská, Mária Rázusová-Martáková, Krista Ben- dová), väčší dôraz kládli popri výchove a vzdelávaní na zábavu a estetický pôžitok, v neskoršom období sa to rozšírilo o právo na hru, zábavu a fantá- ziu. Nástupom autorov generácie detského aspektu (Ľubomír Feldek, Miro- slav Válek, Klára Jarunková a iní) a modernizáciou výrazových prostriedkov
došlo k novému vývinovému posunu detskej literatúry.
   Literatúra pre deti a mládež sa stala súčasťou systému celonárodnej lite- rárnej tvorby. V tejto literatúre sa uplatňuje detský aspekt – detský spôsob vnímania a hodnotenia skutočnosti. Detské je videné a hodnotené z pohľadu dospelého, dospelé z pohľadu detského, pričom hra a fantázia prevládajú pri umeleckom zobrazovaní reality v literatúre pre deti a mládež.
   Na zvýraznenie a charakterizovanie mládežníckeho prostredia sa použí- vajú prostriedky a reči mládeže zo žiackeho a študentského, ba aj športové- ho slangu. Nová metaforizácia, tvorenie nových frazeologických jednotiek  v zhode s bežným spôsobom jazykového prejavu odpozorovaným zo živej reči mestských študentov dynamizujú postoj detí k vonkajšiemu a vnútorné- mu svetu. Rozprávanie sa spravidla realizuje v prvej osobe jednotného čísla, čím sa autor bezprostredne stotožňuje s protagonistom, s celým prostredím, ako aj so samotným príbehom. Dynamizácia obsahu sa dosahuje pomocou dialogizácie deja.
   Detskú a mládežnícku literatúru pestovali predovšetkým Rudo Moric, Klára Jarunková, Elena Čepčeková, Mária Ďuríčková, Maša Haľamová, Ferdinand Gabaj a iní. Túto literatúru rozširovali takmer všetci spisovate-

lia súčasnosti: Vladimír Mináč, Jaroslava Blažková, Anton Hykisch, Vin- cent Šikula, Ľubomír Feldek, Rudolf Sloboda, Dušan Mitana, Dušan Dušek a ďalší.

slang – vrstva nespisovných vyjadrovacích prostriedkov používaných istými spoločenskými, záujmovými a inými skupinami (vojenský, študentský, lekársky, poľovnícky atď.)


Literatúra faktu
   Táto literatúra sa umiestňuje medzi umenie a vedu. Získava si čoraz väč- šiu obľubu medzi deťmi a dospelými. Rozvíja logické myslenie, fantáziu, vôľu.
   Je to svojvoľný umelecký literárny žáner, ktorý sa nachádza na okrajoch beletrie a populárne vedeckej literatúry, pričom od jednej sa odlišuje neprí- tomnosťou fikcie, zatiaľ čo od druhej úsilím o uplatnenie umeleckých výra- zových prostriedkov. Literatúra faktu pracuje výlučne s faktami, nič si nevy- mýšľa, ale pritom ašpiruje na osobitné videnie a prežívanie faktov, tvorivé odhaľovanie súvislostí medzi nimi a svojrázne videnie významu ich existen- cie. Keďže tento literárny druh uprednostňuje fakty pred fiktívnosťou, ozna- čuje sa literatúra faktu aj termínom non-fiction, teda nefiktívna literatúra. Tým si otvára priestor pre umeleckú tvorbu. Od vecnej informačnej literatúry sa odlišuje rovnako, ako sa umelecká fotografia odlišuje od dokumentárnej fotografie.
   Tematicky je značne rozšírená a zahŕňa oblasť prírodných a spoločen- ských vied (história, archeológia, zemepis, národopis, chémia, biológia, kul- túra atď.). Literárne sprístupnenie môže byť rôznorodé až od dokumentárneho rázu cez poučný alebo informatívny ráz. K najrozšírenejším formám patria reportáže, životopisné rozprávania, cestopisy a iné.
   Najvýznamnejšími predstaviteľmi literatúry faktu v slovenskej literatúre sú Ľudo Zúbek (Doktor Jesenius; Skrytý prameň; Jar Adely Ostrolúckej), Vojtech Zamarovský (Za siedmimi divmi sveta; Ich veličenstvá pyramídy; Objavenie Tróje), Milan Ferko (Svätopluk a Metod; Krádež svätoštefanskej koruny; Jánošík) a Vladimír Ferko (Svetom moje, svetom – história sloven- ského drotárstva).


beletria – krásna literatúra
ašpirovať – uchádzať sa, robiť si nároky; vágyik, igényt tart valamire

fiktívny – vymyslený, neskutočný; képzelt, kitalált, költött dolog
sprístupniť – hozzáfér, elérhető



Nové zámery a úsilia v slovenskej literatúre
(1945 – 2011)

Existencializmus a surrealizmus
   Stúpenci tohto literárneho smeru sústreďujú svoju pozornosť predovšetkým na individuálne otázky o zmysle života, viny aj zodpovednosti, rozhodovania a voľby, vzťahu človeka k svojmu poslaniu a k smrti. Podľa existencialistov je človek plný nepokoja a zúfalstva, ktoré naň dolieha z vedomia zodpovednosti za uskutočnenie určitých volieb v živote. Vo svojej existencii je človek abso- lútne slobodný, nezávislý od nikoho a ničoho, sám zodpovedá za realizáciu svojej slobody za všetky voľby, ktoré v živote uskutočňuje. Ich centrálnym pojmom je pojem existencie. Človek sa narodí do sveta, ktorý mu je cudzí,  z čoho pramení jeho strach, úzkosť, starosť.
   Predstavitelia uznávajú vedomie smrteľnosti človeka a jeho nedokona- losti, ktoré má každý jedinec. Dokonca predstava o smrti v ich filozofii za- ujme také významné miesto ako v náboženstve. Človek sa nesmie vyhýbať vedomiu svojej smrteľnosti. Skutočný zmysel života je schopný pochopiť len v hraničných situáciách (zoči-voči smrti; vážne rozhodnutie; moment strachu). Slovenská literatúra vykazuje existencialistické prvky v literárnych die-
lach Šikulu, Slobodu a Johanidesa.

   Prvky surrealizmu (ako aj existencializmu) prenikajú do prozaických diel hlavne po roku 1956, keď nastal proces postupného ideologického uvoľne- nia. V literatúre prebehli zmeny; autori a ich diela prestali spĺňať ideologické a propagandistické ciele a mohli sa vyjadrovať voľne, bez prekážok. Opäť sa nadviazali kontakty so svetovou literatúrou, prenikli k nám moderné umelec- ké smery, prúdy, hnutia, či metódy zo Západu. Pluralita názorov a myšlienok sa odzrkadľovala aj v literárnych experimentoch.
   Surrealistické a fantazijné prvky sú dôležité hlavne u autorov, ktorí fil- trujú svoju tvorbu spomienkami na detské roky alebo námety čerpajú zo so- ciálneho prostredia a reálne zážitky sú prepletené fantazijnými prvkami či filozofickými a estetickými úvahami.
   Viacerí autori sú tvorcami štylisticky variabilných próz vychádzajúcich  z moderného chápania realizmu pretváraného vplyvmi viacerých estetických tendencií (existencializmus, nový román, magický realizmus). Napríklad Ján Johanides v zbierke noviel Súkromie (1963) neodolal vplyvu literárneho existencializmu a francúzskeho nového románu, pričom polemizoval s dedič- stvom socialistického realizmu.

Najznámejšími experimentátormi svetových  literárnych  smerov  a  prúdov v slovenskej literatúre boli Rudolf Sloboda, Peter Jaroš a Ján Johanides.

filtrovať – precediť; átszűr
variabilný – premenlivý, nestály; változó, változékony
polemizovať – vitatkozik

Nový román (nuovo roman) alebo Antiromán
   Predstavitelia nového románu tvrdia, že v jednom diele nie je možné zobraziť celú tematiku, pritom sa však román musí zamerať len na jednu tému. Odmietli dejovosť románu, tradičnú kompozíciu, tradičného hrdinu. Spiso- vatelia sa nezamerali na objektívny svet, z neho zachytávajú len fragmenty. Román má byť chaotický a len kde-tu sa má vyskytnúť dej. Protagonisti ne- majú tvár, nemajú pamäť, sú často bez mena, ich totožnosť je hmlistá. Postavy sa pohybujú v neznámom, bližšie neurčenom prostredí. Sú bez vývoja a bez psychologizácie. Medzi jednotlivými osobami neexistuje dialóg. Základom sa stáva vnútorný monológ. Autori využívajú aj výdobytky kinematografie. Hlavnými predstaviteľmi nového románu sú Nathalie Sarrautová (román Pla- netárium), Alain Robbe-Grillet (romány Gumy, Žiarlivosť), Claude Simon, Michel Butor, Nicole Serratová a iní.
   Motívmi antirománu sa v slovenskej literatúre zaoberajú zväčša experi- mentátori prozaickej tvorby, Jaroš, Johanides, Sloboda a prozaická generácia deväťdesiatych rokov.

kinematografia – filmové umenie; filmtechnika


Magický realizmus
   Slovenská literatúra sa od sedemdesiatych rokov silne inšpirovala tzv. magickým realizmom, najmä z diel latinskoamerickej literatúry (Jorge Louis Borges, Gabriel García Márquez, Mario Vargas Llosa, Julio Cortázar, Alejo Carpentier).
   Magický realizmus v prozaickej tvorbe Petra Jaroša, Dušana Mitanu, Duša- na Dušeka, neskôr Petra Holku, Jána Tužinského, Jozefa Puškáša a ešte neskôr Václava Pankovčína a Pavla Rankova poskytoval tvorbe nové možnosti, kde sa diela opierajú o striedanie prítomnosti s minulosťou alebo zaberajú veľké časové intervaly. Pankovčín napríklad takýmto spôsobom dokázal vidieť príbehy, kto- ré sa odohrávajú predovšetkým vo východoslovenskom vidieckom prostredí.

U niektorých autorov sa však magickosť a subjektivistická fantazijnosť stali manierom, pre ďalších zase únikom. Málo autorov ich vedelo využiť pre zve- ľadenie svojho literárneho, obsahovo-kompozičného a štylisticko-formálne- ho hľadiska.
   Základným motívom takého literárneho diela je tajomnosť, záhada ľud- skej duše, ktorá prekvapí aj samotného protagonistu, ktorý sa dostane do ne- riešiteľnej alebo ťažko zvládnuteľnej situácie. Okolo deja sú nevysvetliteľné udalosti, ktoré sú opradené mýtami prameniacimi buď z ľudovej slovesnosti alebo národopisných motívov.


časový interval – időköz
manier, maniera – zlozvyk; modorosság
zveľadenie – skvalitnenie, zdokonalenie, zlepšenie;
fejlesztés, jobbítás, gyarapítás

opradený – átszőtt
národopis – néprajz



Postmodernizmus
   Postmodernizmus sa zrodil 15. júla 1972 o 15,32 hod. v St. Louis v štáte Missouri, kde istá obytná štvrť sa stáva medzníkom modernej architektúry. Obyvatelia tejto štvrte totiž všetky novopostavené domy svojou nedbalosťou a ľahostajnosťou zničili. Štátni projektanti najprv vynaložili obrovské úsilie na záchranu tejto štvrte, ale napokon sa zhodli na tom, že nestojí za námahu zachrániť domy, preto ich zrovnali so zemou. Táto udalosť symbolizuje smrť modernej doby a zrod postmodernizmu.
   Postmodernizmus vstupuje do slovenskej literatúry takmer v rovnakom čase ako v Amerike. Autori kladú vedľa seba skutočnosť a fikciu tak, že sami vstupujú do deja. Autor tým stiera rozdiel medzi skutočným a vymysleným. Kladené sú vedľa seba najmenej dva samostatné svety. Postavy sú pritom zneistené, nevedia, v ktorom svete sa nachádzajú. Cieľom postmoderných autorov je kladenie otázok, ako môžu existovať vedľa seba a vzájomne do seba prenikať radikálne odlišné skutočnosti. V takýchto literárnych dielach sa vyskytuje náhoda. Preto postmoderná beletria zosilňuje dôraz na skutoč- nosť. Čitatelia sú nechaní napospas deju bez večných mravných základov    a ideálov. Všetko je neisté, všetko sa nachádza v   troskách. Spoločnosť       z týchto útržkov musí postaviť svet na konštantných myšlienkových prin- cípoch a mravných zásadách. Ako ani svet nie je dokonalý, tak aj literárne dielo má svoje chyby, preto ho treba prepísať, isté časti vymazať, niektoré subjektívne myšlienky dobudovať do stavby diela. Preto tento literárny smer si obľubuje predovšetkým krátke epické žánre, pretože detaily, črty, obrázky

zo života možno najvhodnejšie vyjadriť a zobraziť postmodernými stvárňo- vacími prostriedkami.
   Najvýznamnejšími predstaviteľmi slovenského postmodernizmu sú Du- šan Mitana, Pavel Vilikovský, Martin Kasarda, Peter Pišťánek a Pavol Ran- kov.

útržok – foszlány, töredék	konštantný – pevný; szilárd


Feminizmus
   Cieľom feminizmu je ženský prístup k riešeniu problémov minulosti a sú- časnosti. Feminizmus svet delí podľa pohlavia. Zastáva práva žien. Aj medzi nimi je hŕstka bojovných feministiek. Je zaujímavé, že navonok podporujú myšlienky týkajúce sa žien, avšak v skutočnosti nežijú ich túžbami, ťažkos- ťami. Ženy sú pre nich skôr nástrojom, prostriedkom pre ich sebecké záujmy. K posilneniu feministických radov na Slovensku slúžila aj kampaň, že každá piata žena je týraná, pričom o tomto údajnom fakte neexistujú žiadne štúdie. Obraz muža ako neúprosného násilníka je taktiež nehoráznou lžou a súčas- ťou vedome rozširovanej feministickej kampane. Feminizmus je výsledkom zápasu žien zaujať v politike, intelektuálnej sfére a náboženstve popredné postavenie.
   Feminizmus na Slovensku sa začína po nežnej revolúcii, keď začiatkom deväťdesiatych rokov založili periodikum Aspekt. Ťažiskom časopisu boli preklady, ale aj pôvodné domáce príspevky. Prekladmi však boli dovážané  a formulované myšlienkové smery. Od roku 2005 pokračuje jeho virtuálna podoba pod názvom Aspekt In.
   Najznámejšími predstaviteľkami feminizmu v slovenskej literatúre sú Etela Farkašová, Jana Juráňová a Jana Cviková. V popredí pozornosti ich tvorby sú zložité sujetové vzťahy: motívy neúplnej rodiny, rozchod rodičov a manželské konflikty.


feministka – szüfrazsett: a politikai egyenjogúságért harcoló nő
nehorázny – hallatlan
periodikum – periodické tlačoviny: noviny, časopisy
aspekt – stanovisko, hľadisko; nézőpont

virtuálny – potenciálny, možný; lehetséges
sujet – námet literárneho diela; szüzsé: az irodalmi, művészeti alkotás tárgya, tartalma; az irodalmi mű meséje



Test na zopakovanie učiva


1. Ktorý literárny smer, prúd, hnutie necharakterizuje slovenskú literatúru do polovi- ce päťdesiatych rokov 20. storočia?
a) realizmus	b) magický realizmus	c) socialistický realizmus
2. Ktorý autor nepísal dielo o Slovenskom národnom povstaní?
a) František Hečko	b) Ladislav Mňačko	c) Jaroslava Blažková
3. Kto napísal román Smrť sa volá Engelchen?
a) Rudolf Jašík	b) Alfonz Bednár	c) Ladislav Mňačko
4. Správne zoraďte jednotlivé časti Mináčovej trilógie Generácia.
a) Živí a mŕtvi	b) Zvony zvonia na deň	c) Dlhý čas čakania
5. Kapitán Labuda je postava z diela
a) Rudolfa Jašíka	b) Vladimíra Mináča	c) Dominika Tatarku
6. Z nasledujúcich autorov do postmodernizmu patrí
a) Vincent Šikula	b) Pavel Vilikovský	c) Jozef Puškáš
7. Do literatúry sedemdesiatych rokov nepatrí
a) Ľuboš Jurík	b) Peter Jaroš	c) Dušan Mitana
8. Peter Slávik je protagonistom románu
a) Dušana Mitanu	b) Antona Hykischa	c) Ľuboša Juríka
9. Nové zámery a úsilia v slovenskej literatúre v posledných desaťročiach 20. sto- ročia nie sú
a) postmodernizmus	b) schematizmus	c) feminizmus
10. Silvester Bolebruch je postava z románu
a) Červené víno	b) Súdruh Münchhausen	c) Prútené kreslá
11. Ktoré tvrdenie je správne v románe Ballekovho Pomocníka?
a) Volent  Lančarič je pomocníkom Štefana Riečana, ktorý sa neskoršie ožení    s mäsiarovou manželkou
b) Volent  Lančarič je pomocníkom Štefana Riečana, ktorý sa neskoršie ožení    s dcérou mäsiara
c) Volent  Lančarič je pomocníkom Štefana Riečana, ktorý po prevrate utečie    z Palánku
12. Prvky antirománu, magického realizmu, surrealizmu, existencializmu ako i post- modernizmu nepestuje vo svojich dielach
a) Rudolf Sloboda	b) Ľuboš Jurík	c) Peter Jaroš

13. V repertoári ktorých spisovateľov chýbajú historické diela (romány, novely)?
a) Ľuboš Jurík	b) Ján Johanides	c) Peter Jaroš
14. Zoraďte chronologicky nasledujúce literárne smery, prúdy a hnutia v povojnovej slovenskej literatúre
a) postmodernizmus	b) schematizmus	c) samizdatová literatúra
15. Kedy možno hovoriť u nás o definitívnom zániku socialistického realizmu?
a) 80-te roky 20. stor.	b) 90-te roky 20. stor.	c) prvé desaťročie 21. stor.
16. Ktorý spisovateľ zo svetovej literatúry nepatrí medzi autorov magického realizmu?
a) Alain Robbe-Grillet	b) Mario Vargas Llosa	c) Jorge Luis Borges
17. Čo charakterizuje existencializmus?
a) Človek je absolútne slobodný a nezávislý od ničoho, sám zodpovedá za všetky voľby v živote
b) Človek je len čiastočne slobodný, lebo je závislý od existencie ľudskej spoloč- nosti
c) Človek nie je slobodný, lebo naň dolieha vedomie zodpovednosti
18. Uveďte denník z nasledujúcich periodík
a) Literika	b) Dotyky	c) Nový čas
19. Aké charakteristické črty má postmodernizmus?
a) obľubuje rozsiahlejšie epické žánre ako výstižné zobrazovanie skutočnosti
b) postavy sú zneistené svetom, v ktorom sa nachádzajú
c) prelínajú sa rozličné žánre – vyskytujú sa neliterárne žánre
20. Tisícročnú včelu sfilmoval
a) Juraj Jakubisko	b) Miloš Forman	c) Jozef Króner
21. Kto bol prenasledovaný zo slovenských autorov za svoju prednášku Pravda      o Katynskom lese?
a) Andrej Žarnov	b) Mikuláš Šprinc	c) Ján Okáľ
22. Kto bol zakladateľom denníka SME?
a) Albert Marenčin	b) Juraj Špitzer	c) Martin Milan Šimečka
23. Zobrazovateľom slovenského juhu nie je
a) Andrej Chudoba	b) Ladislav Ťažký	c) Ladislav Ballek
24. Hnida je hlavnou postavou románu
a) Majstri	b) Čas majstrov	c) Súdruh Münchhausen
25. Mišo Pogáň je
a) chatár	b) lesník	c) partizán

Obsah
Predslov / 3
Vývojové etapy slovenskej prózy od konca druhej svetovej vojny až po súčasnosť / 5 Slovenská próza po roku 1945. Staršia generácia povojnových prozaikov / 11
František Hečko / 11 Vladimír Mináč / 16 Dominik Tatarka / 21 Ladislav Mňačko / 25 Alfonz Bednár / 30 Rudolf Jašík / 33
Generácia 1956 alebo Generácia Mladej tvorby / 40 Jaroslava Blažková / 40
Anton Hykisch / 44 Ján Johanides   / 48
Literatúra šesťdesiatych rokov / 53 Vincent Šikula / 53
Rudolf Sloboda / 57 Peter Jaroš / 60 Ladislav Ballek / 65 Pavel Vilikovský / 72
Literatúra sedemdesiatych rokov / 76 Dušan Mitana / 76
Ľuboš Jurík / 82 Július Balco / 86 Jozef Puškáš / 90
Literatúra v polovici osemdesiatych rokov / 94 Samizdatová literatúra / 94
  Oficiálna literatúra / 95 Literatúra deväťdesiatych rokov / 97
Literatúra z konca deväťdesiatych rokov / 98
Literárne zoskupenia v slovenskej literatúre (1945 – 2007) / 99 Literatúra pre deti a mládež / 99
Literatúra faktu / 100
Nové zámery a úsilia v slovenskej literatúre / 101 Test na zopakovanie učiva / 105
Použitá literatúra / 108 Príloha – Rozbor novely / 109


Použitá literatúra
1. Caltíková, M.: Sprievodca dielami slovenskej a svetovej literatúry (Slovenská literatúra po roku 1945), výber 4. Nitra, Enigma, 2000
2. Čúzy, L. – Darovec, P. – Hochel, I. – Kákošová, Z.: Panoráma slovenskej litera- túry III (Literárne dejiny od roku 1945 po súčasnosť). Bratislava, SPN, 2006
3. Findra, J. – Gombala, E. – Plintovič, I.: Slovník literárnovedných termínov. Bratislava, SPN, 1987
4. Floriánová, A. – Špačková, Z.: Slovenská a česká literatúra na dlani (obsahy z diel slovenských a českých spisovateľov). Bratislava, Príroda, 2001
5. Harpáň, M.: Teória literatúry. Bratislava, Tigra, 2004
6. Chmel, R.: Literatúry v kontaktoch (Štúdie o slovensko-maďarských lite- rárnych vzťahoch). Vydavateľstvo Slovenskej akadémie vied, Bratislava 1972
7. Marčok, V.: Slovenská literatúra a umenie po roku 1945. Bratislava, Metodické centrum, 1999
8. Marčok, V. a kolektív: Dejiny slovenskej literatúry III (Cesty slovenskej lite- ratúry druhou polovicou XX. storočia). Bratislava, Literárne informačné cen- trum, 2006
9. Maťovčík, A. – Cabadaj, P. – Ďurovčíková, M. – Parenička, P. – Winkler, T.: Slovník slovenských spisovateľov. Bratislava – Martin, Slovenská národná knižnica, 2001
10. Mikula, V. a kolektív: Slovník slovenských spisovateľov. Praha, 2004
11. Rezník, J.: Túry do literatúry (Po literárnych stopách Slovenska). Bratislava, Slovart, 2001
12.. Šmatlák, S.: Dejiny slovenskej literatúry (Od stredoveku po súčasnosť). Bra- tislava, Tatran, 1988
13. Štraus, F.: Základy slovenskej verzológie. Literárne informačné centrum, Bra- tislava, 2003
14. Števček, J.: Dejiny slovenského románu. Bratislava, Tatran, 1989
15. Varga Gbelský, J. – Čáni, L.: Antológia slovenskej literatúry (Od najstarších čias až po súčasnosť). Bratislava, Slovenské pedagogické nakladateľstvo, 2004
16. Jenčíková, E. – Zajac, P.: Situácia súčasnej slovenskej literatúry. Slovenské po- hľady, roč. 105, č. 2, r. 1989, s. 45 – 71
17. Žemberová, V. a kolektív: Rukoväť literatúry. Bratislava, SPN + PEZOLT PVD Košice, 1998

Príloha – Rozbor novely
Dušan Mitana: VIANOČNÁ CESTA
(Zo zbierky PSIE DNI, 1970)
Realistická próza s postmodernými prvkami
Klasická novela s rámcovou kompozíciou: a) expozícia (úvod)
b) kolízia (zrážka, rozpor)
c) kríza (vyvrcholenie deja)
d) peripetia (nečakaná zmena, obrat)
e) katastrofa (pohroma)
Novela – krátky epický útvar s napínavým dejom a prekvapujúcim koncom. Nachádza sa tu 1 hlavná a 2 – 3 vedľajšie postavy. Vyskytuje(jú) sa aj epizóda(y)...
Forma rozprávania:	ja – podoba, Ich – Erzählung
Časový rozmer deja:	približne 18 hodín, nástup do autobusu – odchod z hrô- zostrašného hotela
Čas – termín:	Štedrý deň
Príbeh:	záhadný telegram – cestovanie
Protagonisti:	rozprávač, vodič autobusu, matematik Fedor Sit- niansky, recepčná
Cieľ a zmysel cesty:	neistý, záhadný
Prostredie:	cesta po zasneženom kraji
Pipľavá presnosť:	kúpa Jelínkovej borovičky; vystúpiť z autobusu
na rýchlik o 17,10 hod.
Psychický vývoj protagonistov: mimo hlavnej postavy sú ostatní podriadení vznik-
nutej situácii
Novela je filmovo pointilizovaná – rozkúskovaná:
a) nástup jediného cestujúceho do autobusu; nevrlý šofér – expozícia
b) retrospekcia udalostí náhleho „výletu“ – kolízia
c) pridelenie izby; odďaľovanie návštevy izby č. 108 – kríza
d) odomknutá izba č. 108; neustále šumenie sprchy – peripetia
e) muž s rozbitým temenom; protagonista sa vykráda z izby vraždy – katastrofa
Protagonista prežíva neustály stres v nasledujúcich okamihoch: všeobecne skoncipovaný telegram bez podpisu;
záhadné tri listy;
epizóda s učiteľom matematiky – záhadný aj pre šoféra; nefunguje kúrenie v autobuse;
nemôže vystúpiť z autobusu – šofér sa nezastaví; absencia poznatkov o hoteli Boboty;
trýznivé myšlienky – reminiscencie; dusivá atmosféra hotela;
tragická udalosť – vražda.

  Poviedku nazývajú aj mystery - story = žáner, ktorý má blízko k detektívke. V pod- state je realistickou skladbou, ku ktorej pristupuje tajomstvo ako iracionálny moment, ktorý sa ďalej neskúma. Mystery – story sa končí tam, kde sa začína detektívka ako riešenie tajomstva.
Postmodernistické prvky:
a) účelová tajomnosť;
b) odvolávanie sa na predošlé dielo Monotónnosť (keď sa protagonista vymočil do umývadla – opakovanie tohto motívu);
c) jednoduché (takmer bezduché) dialógy, akoby boli citované z iných jeho diel.
Situácia – takmer rigorózne údaje: miesto, čas – hodina, číslo izby, príčina, dôsledok...
Protagonisti – ich charakterizácia je nepodstatná; zdôraznené sú iba momentálne vlastnosti – šofér: nevrlosť a zanovitosť; Fedor Sitniansky – predimenzovaná zdvori- losť, vtipnosť; recepčná – ľahostajnosť, čítanie detektívky...
Hlavný protagonista: sklon k mystike (záhadný list; neznámy hotel); labilné dušev- né rozpoloženie, takmer schizofrenický stav (domnienky pre- vládajú nad skutočnosťou).
Vedľajšie postavy: šofér – primitivizmus - vulgarizmy;
matematik – frustrovaný (zakomplexovaný) duševne: pocit me- nejcennosti (nesúvislé zábavné rozprávanie) telesne: žalúdočné vredy
recepčná – frustrovaná telesne: obezita kompenzovaná líče- ním tváre, nalakovanými nechtami a umelými mihalnicami. Typ človeka, s ktorým sa rád žartuje – protagonista prezradí vraha čítanej detektívky.
Prostredie (couleur local)
– dve tretiny novely – cestovanie;
– jedna tretina – udalosti v hoteli.
Významové (sémantické) zat’aženie
       sviatočná nálada		skľúčenosť od nepredvídaných udalostí reálne	duševne	záhadný telegram hotová pohroma
zimná krajina	iracionalizmus
Rozprávanie prebieha v dvoch prelínajúcich sa časových rovinách:
1. časové pásmo – rozprávač bezstarostne prijíma ranný telegram; retrospektívne spomienky počas cestovania.
2. časové pásmo – postava – rozprávač komentuje názorovú motiváciu v autobuse; šofér sa neskrývane vyhráža (takmer dôjde k bitke);
rýchle stmievanie, krajina mizne v čierňave; neznámy kraj = izolovanosť od reality; prítomnosť podivnej osoby – matematikár; nadmerná konzumácia alkoholu.

Dvojaká možnost’ interpretácie:
1. novela nadobúda žánrovú formu hororu;
2. text ako prejav napätej emocionality, pričom hlavná postava občas stráca logické uvažovanie
– zrod absurdity.

Štylisticko – kompozičné útvary
Monológy sa blížia ku každodennému hovoro- vému štýlu – stopy ležérnosti a neucelenosti:
neupravený slovosled (predčasne dokončená veta);
expresívne syntaktické konštrukcie (rozheganý autobus, cvoknutý známy, drgľovala ma zima);

Kontemplatívne prvky v monológu
a) psychopatologické črty;
b) retrospektívne reminiscencie;
c) futurologické analytické motívy.

  Najvhodnejší prostriedok na vyjadrenie rozpoltenosti, depresie či vášní je nevlast- ná priama reč a polopriama reč.
  Charakteristické črty nevlastnej priamej reči: väčšinou sa zhoduje s priamou re- čou; využíva všetky tri osoby, hlavne však prvú osobu. Zo slovesných čísiel má prevahu jednotné číslo. V syntaxi je hovorová uvoľnenosť, spôsob usporiadania viet podľa subjektívnych pohnútok autora. Táto forma reči nie je graficky vyznačená úvodzovkami alebo pomlčkami. Posilňuje variabilnosť rozprávania – kontaminácia (zmiešanie) reči rozprávača a reči postáv. Mnohokrát opis je prerušený subjektív- nym rozprávaním.
  Príklad na nevlastnú priamu reč: Opäť som si logol borovičky. Vzápätí ma zapla- vila láska k blížnemu a ponúkol som aj šoféra: treba ho chápať, nemôžem predsa od neho žiadať, aby bol nadšený, že môže práve na Štedrý deň viezť nejakého idiota na nejakú chatu.
  Charakteristické črty polopriamej reči: viacerými znakmi sa zbližuje s autorskou rečou, niektorými s priamou rečou. Využívajú sa tu všetky slovesné časy; upred- nostňuje jednotné číslo. Využívanie lexikálnych prostriedkov, ktoré poukazujú na postavu. Najtesnejšie ju s autorskou rečou spája používanie tretej gramatickej osoby. Neprítomná je uvádzacia veta.
  Príklad na polopriamu reč: Prvý list prišiel pred dvoma mesiacmi, 13. októbra. Bol síce adresovaný Stanovi, ale otvoril som ho bez výčitiek svedomia; dohodli sme sa, že budem vybavovať jeho korešpondenciu. Napokon, bol to zmätený list, vôbec nič som z neho nepochopil.

Vulgarizmy – vyjadruje labilitu ľudskej duše (nenávisť, hnev, neúspech).
Napr.: „Hovorím vám, vypadnite“; „Doboha. Držte hubu.“; „Len sa neposerte“;
„Skočte mi na pipasár“ atď.
Parentéza (vložka) – výraz, spojenie slov, veta voľne vložená do textu – rôznymi interpunkčnými znamienkami (úvodzovky, zátvorky).
Napr.: Takže mi nezostalo nič iné, iba opäť (po koľký raz?) premýšľať o veci, kvôli ktorej som teraz sedel tu a trepal sa do neznámeho horského hotela, namiesto toho, aby som už od rána popíjal šampanské vo svojom pohodlnom, dobre vykúrenom byte...
Enumerácia (vymenovanie) – vyvoláva expresivitu a emocionalitu.
Napr.: „Najmä pri takých bohumilých sviatkoch, ako sú Vianoce, Veľká noc, nedeľa, sobota, piatok, štvrtok...“
Hendiadys – slová vo významovej podradenosti.
Napr.: štedrovečerná kapustnica, prsné bradavky, logické úvahy, mystické školy, chrapúnske vykrúcačky, štedrovečerný stôl, zelený hubertus, rozbité temeno...


Zhrnutie
1. Zvážte epizódy v novele Vianočná cesta. Ktoré by ste ešte podrobnejšie roz- víjali a ktoré by ste prípadne skrátili?
2. Skoncipujte alternatívne závery pre Vianočnú cestu.
3. Utvorte dialóg z  novely medzi protagonistom a  šoférom, protagonistom   a recepčnou, protagonistom a Fedorom Sitnianskym.
